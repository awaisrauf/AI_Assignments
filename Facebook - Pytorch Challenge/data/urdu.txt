ہنگورجہ : مسافر وین کا گیس سلنڈر پھٹ گیا،12جاں بحق،12زخمی خیر پور…ہنگورجہ کے قریب مسافر وین کا گیس سلنڈر ہنگورجہ کے قریب اچانک دھماکے سے پھٹ گیا اور وین میں اگ لگ گئی،حادثے میں 12 مسافرجاں بحق اور10 زخمی ہوگئے۔پولیس کے مطابق مسافر وین سٹھارجہ سے ٹھری میرواہ جارہی تھی کہ ہنگورجہ کے قریب وین کا گیس سلنڈر اچانک پھٹ گیا، جس سے وین میں آگ بھڑک اٹھی۔ پولیس کے مطابق وین میں 25 سے 27 مسافر سوارتھے جو کہ ایک کاٹن فیکٹری سے مزدوری کے بعد اپنے گھروں کو واپس جارہے تھے ،حادثے کی شکار ہونے والی وین میں لگی ہوئی آگ کو اطراف کے دیہاتیوں نے اپنی مدد اپ کے تحت بجھایا جبکہ آگ بجھانے کا عملہ کافی دیر بعد جائے حادثہ پر پہنچا، جھلس کر زخمی ہونے والوں کو ہنگورجہ اور سٹھارجہ اسپتالوں منتقل کردیا گیا،10 زخمیوں میں سے 8 کی حالت تشویشناک بتائی جاتی ہے،تاہم زخمیوں کو سول اسپتال کراچی منتقل کرنے کے انتظامات کئے جارہے ہیں،دوسری جانب ڈی سی او خیرپور نے ناقص سلنڈررکھنے والی مسافر وینوں پر پابندی عائدکردی ہے۔برمنگھم ایئر پورٹ پر پاکستانی طالبعلم گرفتار،مشکوک دستاویزات بر آمد لندن…برمنگھم ایئر پورٹ پر پاکستانی طالبعلم کو پولیس نے مشکوک دستاویزات رکھنے کے الزام میں گرفتار کرلیا۔برطانوی ٹی وی کی رپورٹ کے مطابق گرفتار ہونے والے لڑکا اسٹوڈنٹ ویزا پر برطانیہ میں زیر تعلیم تھا۔ویسٹ مڈ لینڈ پولیس کا کہنا تھا کہ برمنگھم ایئر پورٹ پر پاکستانی طالبعلم کو دبئی سے برطانیہ آمد پر پیر کے روز گرفتار کیا گیا۔پولیس نے مزید بتایا کہ لڑکے کے پاس سے ایسی دستاویزات ملی ہیں جس میں درج معلومات کو دہشت گردی کے کسی مقصد کی تیاری کیلئے استعمال کیا جاسکتا ہے۔پولیس کا کہنا تھاکہ اس لڑکے سے تحقیقات کی جارہی ہیں۔پولیس کی جانب سے لڑکے کا نام نہیں بتایا گیا ہے۔وزیراعظم اور اسفندیار ولی کی بلاول ہاؤس میں صدر سے ملاقات کراچی…وزیراعظم یوسف رضا گیلانی اور اے این پی کے سربراہ اسفند یار ولی خان ،صدر آصف علی زرداری سے ملاقات کے لیے بلاول ہاؤس پہنچ گئے ہیں اور اب سے تھوڑی دیر قبل انکی صدر زرداری سے ملاقات شروع ہوگئی ہے، جس میں ذرائع کے مطابق دونوں رہنماؤں نے ملک کی سیاسی صورتحال سمیت دیگر امور کے علاوہ ایبٹ آباد کمیشن اور میموگیٹ پر بھی تبادلہ خیال کیا،اس سے قبل وزیراعظم منگل کی شام کو اسلام آباد سے کراچی پہنچے اور وہاں سے وہ صدر سے ملاقات کے لیے ایک گاڑیوں کے بڑے قافلے کی شکل میں بلاول ہاؤس پہنچے اس قافلے کی سیکورٹی اور پر مامور گاڑیوں کے جھرمٹ اور دیگر ساتھ چلنے والی درجنوں گاڑیوں کے باعث شہرمیں ٹریفک کی صورتحال دگرگوں ہوگئی، جبکہ حکام نے وزیراعظم کی شہر میں آمد اور بلاول ہاؤس روانگی کی وجہ سے انکے راستے میں آنے والی کئی سڑکوں کو بلاک کردیا، جس سے ان سڑکوں پر موجود شہریوں کو شدید مشکل کا سامنا کرنا پڑا۔واضح رہے کہ یہ وزیراعظم کی صدر کی دبئی سے علاج کراکر واپس آنے کے بعد پہلی ملاقات ہے اور ذرائع کے مطابق وہ صدر سے انکی خیریت دریافت کرنے کے علاوہ انھیں صحت یابی پر مبارکباد بھی دینگے۔کراچی…وزیراعظم یوسف رضا گیلانی اور اے این پی کے سربراہ اسفند یار ولی خان ،صدر آصف علی زرداری سے ملاقات کے لیے بلاول ہاؤس پہنچ گئے ہیں اور اب سے تھوڑی دیر قبل انکی صدر زرداری سے ملاقات شروع ہوگئی ہے، جس میں ذرائع کے مطابق دونوں رہنماؤں نے ملک کی سیاسی صورتحال سمیت دیگر امور کے علاوہ ایبٹ آباد کمیشن اور میموگیٹ پر بھی تبادلہ خیال کیا،اس سے قبل وزیراعظم منگل کی شام کو اسلام آباد سے کراچی پہنچے اور وہاں سے وہ صدر سے ملاقات کے لیے ایک گاڑیوں کے بڑے قافلے کی شکل میں بلاول ہاؤس پہنچے اس قافلے کی سیکورٹی اور پر مامور گاڑیوں کے جھرمٹ اور دیگر ساتھ چلنے والی درجنوں گاڑیوں کے باعث شہرمیں ٹریفک کی صورتحال دگرگوں ہوگئی، جبکہ حکام نے وزیراعظم کی شہر میں آمد اور بلاول ہاؤس روانگی کی وجہ سے انکے راستے میں آنے والی کئی سڑکوں کو بلاک کردیا، جس سے ان سڑکوں پر موجود شہریوں کو شدید مشکل کا سامنا کرنا پڑا۔واضح رہے کہ یہ وزیراعظم کی صدر کی دبئی سے علاج کراکر واپس آنے کے بعد پہلی ملاقات ہے اور ذرائع کے مطابق وہ صدر سے انکی خیریت دریافت کرنے کے علاوہ انھیں صحت یابی پر مبارکباد بھی دینگے۔کراچی … کراچی سمیت سندھ بھر میں سی این جی اسٹیشنز آج صبح 9 بجے سے 24 گھنٹوں کیلئے بند کر دیئے گئے۔ سی این جی اسٹیشنز اونرز ایسوسی ایشن کے چیئرمین ملک خدا بخش کے مطابق آج صبح 9 بجے سے جمعرات کی صبح 9 بجے تک24 گھنٹوں کے لیئے سی این جی اسٹیشنز کراچی سمیت سندھ بھر میں بند رہیں گے۔ ان کا کہنا تھا سوئی سدرن حکام کے ساتھ سی این جی اسٹیشنز اونرز کی ملاقات کے بعد یہ فیصلہ کیا گیا ہے۔ حکومت نے موسم سرما میں بڑھتی ہوئی قلت کے پیش نظرگیس لوڈ مینجمنٹ کے پروگرام پر عمل درآمد کرتے ہوئے ملک بھر میں صنعتوں سمیت تمام شعبوں کے لیے گیس لوڈ شیڈنگ کا سلسلہ شروع کیا ہے۔گیس کی بندش سے قبل صارفین کی بڑی تعداد طویل قطاروں میں گیس بھروانے کیلئے سی این جی اسٹیشنز پر کھڑی نظر آئی۔لاہور … وزیرقانون پنجاب راناثنااللہ نے کہا ہے کہ عمران خان جس سونامی کی بات کرتے ہیں و ہ کل تحریک انصاف کے جلسے میں آچکا، دہاڑی پر آئے لوگ کرسیاں لے اڑے، اُن کا کہناتھا کہ قصور میں تحریک انصاف کے جلسے میں کرسیوں کی رپورٹ درج کر لی ہے۔ مقدمہ درج کر کے عمران خان کو شامل تفتیش کریں گے۔پنجاب اسمبلی کے باہر میڈیا سے گفتگو کرتے ہوئے رانا ثناء اللہ کا کہنا تھا کہ عمران خان تین ماہ سے کہہ رہے تھے سونامی آ رہی ہے قصور میں بھی سونامی آئی اور پچیس ہزار کرسیوں کو لے اڑی۔ صوبائی وزیر کا کہنا تھا کہ مسلم لیگ ن نے کبھی پارٹی عہدہ کسی آوارہ گرد کو نہیں دیئے۔ شہباز تاثیر اور امریکی شہری وائن سٹائن پاک افغان سرحد پر موجود ہیں انہیں زندہ واپس لانے کی کوششیں جاری ہیں۔میں نے ارشد لودھی کے بارے میں چھ سال قبل پیشگوئی کی وہ سچ ہوگئی،راجاریاض پیش گوئی نہیں کرتے بلکہ بونگیاں مارتے ہیں،رانا ثنا کا کہناتھا کہ میں اس نوازشریف کونہیں جانتا جس نے آمریت سے سیاست شروع کی،میں اس نوازشریف کوجانتاہوں جس میں کوئی جھول نہیں۔ڈھاکا…ڈھاکا ٹیسٹ کے آخری روز بنگلا دیش کی ٹیم کھانے کے وقفے کے بعد234رنز بناکر آؤٹ ہوگئی، اس طرح پاکستان کو جیت کیلئے103رنز کا ہدف ملا ہے۔دو ٹیسٹ میچوں کی سیریز میں پاکستان کو ایک صفر سے برتری حاصل ہے۔ ڈھاکا کے شیر بنگلہ اسٹیڈیم میں جاری میچ میں آج پاکستان کی پہلی اننگزکے اسکور 470کے جواب میں بنگلہ دیش نے 114رنز پانچ کھلاڑی آؤٹ پر اپنی دوسری اننگز کا آغاز کیا، کھانے وقفے تک پاکستان کے کسی بھی بالر کو کوئی کامیابی حاصل نہ ہوسکی جس کے باعث بنگلا دیش کی ٹیم بغیر کسی نقصان کے 200 رنز بنالیے ، ایک موقع پر ایسا محسوس ہورہا تھا کہ بنگال ٹائیگرز یہ میچ ڈرا کرنے میں کامیاب ہوجائیں گے ،تاہم کھانے کے وقفے کے بعد پاکستانی بالرزنے شاندار بالنگ کا مظاہرہ کیا اور بنگلا دیش کی آخری پانچ وکٹیں مجموعی اسکور میں صرف 34 رنز کا اضافہ کرسکیں۔ اس طرح پاکستان کو ٹیسٹ میچ جیتنے کیلئے 103رنز کا ہدف ملا ہے۔عبدالرحمان نے4،جبکہ عمرگل، اعزاز چیمہ اور سعید اجمل نے دو ،و وکٹیں حاصل کیں۔راولپنڈی…آئی ایس پی آر نے برطانوی اخبار کی اس خبر کی تردید کی ہے جس میں کہا گیا تھا کہ ڈی جی آئی ایس آئی جنرل شجاع پاشا نے حکومت گرانے کیلئے عرب ممالک کے دورے کئے تھے۔ آئی ایس پی آر کے مطابق ڈی جی آئی ایس آئی جنرل شجاع پاشا نے معمول کے دورے کئے جو انٹیلی جنس شیئرنگ سے متعلق تھے،جس میں انہوں نے صرف اپنے ہم منصبوں سے ملاقات کی، اور 1سے9مئی تک کسی عرب رہنما سے ملاقات نہیں کی۔ آئی ایس پی آر نے مزید کہا کہ برطانوی اخبار نے13دسمبر کو غلط رپورٹ شائع کی جس پر اخبار کو معافی کیلئے قانونی نوٹس بھجوا دیا۔گوجرانوالہ … گوجرانوالہ میں تیزرفتارمسافر وین الٹنے سے سلنڈرپھٹ گیا اورگاڑی میں آگ لگ گئی۔ واقعے میں پانچ افرادجھلس کر جاں بحق اوردس زخمی ہوگئے۔ ریسکیوذرائع کے مطابق جی ٹی روڈ پر موڑ ایمن آباد کے قریب ایک تیز رفتارمسافر وین بے قابو ہو کر الٹ گئی۔حادثے کے باعث گاڑی میں آگ لگ گئی اورکئی مسافرجھلس گئے۔آگ لگنے سے پانچ افرادجاں بحق ہوگئے جن میں ایک خاتون بھی شامل ہے۔واقعے میں دس افرادزخمی بھی ہوگئے۔لاشوں اور زخمیوں کو فوری طورپر قریبی اسپتال منتقل کردیاگیاہے۔واقعے کے بعد ڈرائیور موقع سے فرارہونے میں کامیاب ہوگیا ہے۔پشاور … اپر اورکزئی ایجنسی میں فورسز اور شدت پسندوں میں جھڑپ سے 25 شدت پسند ہلاک ہوگئے ہیں۔ ذرائع کے مطابق اپر اورکزئی ایجنسی کے علاقہ کاگو قمر میں سیکیورٹی فورسز اور شدت پسندوں میں جھڑپ ہوئی۔جھڑپ میں متعددسیکیورٹی اہلکار زخمی ہوگئے۔فورسز کی جوابی کارروائی میں 25شدت پسند ہلاک ہوئے ہیں،جبکہ شدت پسندوں کے 5ٹھکانے بھی تباہ ہوگئے ہیں۔ خیبر ایجنسی کی تحصیل جمرود کے علاقہ غنڈی میں آج صبح مقامی مارکیٹ میں شدت پسندوں نے بارودی مواد نصب کر کے دھماکا کردیا جس میں مارکیٹ کا چوکیدار زخمی اور متعدد دکان تباہ ہوگئے۔ڈھاکا…پاکستان کرکٹ ٹیم نے دورہ بنگلادیش کا اختتام فاتحانہ انداز سے کرتے ہوئے مہمان ٹیم کو دوسرے اور آخری ٹیسٹ میں7وکٹوں شکست دے کردو میچوں پر مشتمل سیریز 2-0 جیت لی۔ڈھاکا کے شیر بنگلہ اسٹیڈیم میں کھیلے گئے دوسرے ٹیسٹ کے آخری روز پاکستان کو میچ جیتنے کیلئے 103 رنز کا ہدف ملا جو اس نے3وکٹوں کے نقصان پر پورا کرلیا۔محمد حفیظ 47اور اظہر علی34 رنز کے ساتھ نمایاں رہے۔ اس سے قبل بنگلا دیش نے پاکستان کی پہلی اننگزکے اسکور 470کے جواب میں 114رنز پانچ کھلاڑی آؤٹ پر اپنی دوسری اننگز کا آغاز کیا، کھانے وقفے تک پاکستان کے کسی بھی بالر کو کوئی کامیابی حاصل نہ ہوسکی جس کے باعث بنگلا دیش کی ٹیم بغیر کسی نقصان کے 200 رنز بنالیے ، ایک موقع پر ایسا محسوس ہورہا تھا کہ بنگال ٹائیگرز یہ میچ ڈرا کرنے میں کامیاب ہوجائیں گے ،تاہم کھانے کے وقفے کے بعد پاکستانی بالرزنے شاندار بالنگ کا مظاہرہ کیا اور بنگلا دیش کی آخری پانچ وکٹیں صرف 34 رنز کے عوض حاصل کرلیں۔عبدالرحمان نے4،جبکہ عمرگل، اعزاز چیمہ اور سعید اجمل نے دو ،و وکٹیں حاصل کیں۔ اس طرح پاکستان کو ٹیسٹ میچ جیتنے کیلئے 103رنز کا ہدف ملا ہے جو اس نے 3وکٹوں کے نقصان پر حاصل کرلیا۔آخری اسکور یہ رہا۔ بنگلا دیش 338 اور 234 ، پاکستان470 اور107رنز 3 کھلاڑی آؤٹ۔ڈھاکا…پاکستان کرکٹ ٹیم نے دورہ بنگلادیش کا اختتام فاتحانہ انداز سے کرتے ہوئے مہمان ٹیم کو دوسرے اور آخری ٹیسٹ میں7وکٹوں شکست دے کردو میچوں پر مشتمل سیریز 2-0 جیت لی۔ڈھاکا کے شیر بنگلہ اسٹیڈیم میں کھیلے گئے دوسرے ٹیسٹ کے آخری روز پاکستان کو میچ جیتنے کیلئے 103 رنز کا ہدف ملا جو اس نے3وکٹوں کے نقصان پر پورا کرلیا۔محمد حفیظ 47اور اظہر علی34 رنز کے ساتھ نمایاں رہے۔ اس سے قبل بنگلا دیش نے پاکستان کی پہلی اننگزکے اسکور 470کے جواب میں 114رنز پانچ کھلاڑی آؤٹ پر اپنی دوسری اننگز کا آغاز کیا، کھانے وقفے تک پاکستان کے کسی بھی بالر کو کوئی کامیابی حاصل نہ ہوسکی جس کے باعث بنگلا دیش کی ٹیم بغیر کسی نقصان کے 200 رنز بنالیے ، ایک موقع پر ایسا محسوس ہورہا تھا کہ بنگال ٹائیگرز یہ میچ ڈرا کرنے میں کامیاب ہوجائیں گے ،تاہم کھانے کے وقفے کے بعد پاکستانی بالرزنے شاندار بالنگ کا مظاہرہ کیا اور بنگلا دیش کی آخری پانچ وکٹیں صرف 34 رنز کے عوض حاصل کرلیں۔عبدالرحمان نے4،جبکہ عمرگل، اعزاز چیمہ اور سعید اجمل نے دو ،و وکٹیں حاصل کیں۔ اس طرح پاکستان کو ٹیسٹ میچ جیتنے کیلئے 103رنز کا ہدف ملا ہے جو اس نے 3وکٹوں کے نقصان پر حاصل کرلیا۔آخری اسکور یہ رہا۔ بنگلا دیش 338 اور 234 ، پاکستان470 اور107رنز 3 کھلاڑی آؤٹ۔راولپنڈی…اٹارنی جنرل آفس نے پاک فوج کے شعبہ قانون کو کہاہے کہ میمو کیس میں آرمی چیف اور ڈی جی آئی ایس آئی کی طرف سے جمع کرائے گئے جوابات کے ساتھ بیان حلفی بھی جمع کرایاجائے۔ ذرائع کے مطابق پاک فوج کی جیگ برانچ کے عہدے دار آج پھر ، اسلام آباد میں سپریم کورٹ کی عمارت میں واقع اٹارنی جنرل کے آفس آئے، وہ کچھ دیر وہاں رہے اور میموکیس کے قانونی امور پر تبادلہ خیال کرتے رہے ، انہوں نے خاکی لفافے میں بند دستاویز بھی دیں جن کی اٹارنی جنرل آفس میں پڑتال کی گئی، ذرائع کا کہناہے کہ اٹارنی آفس نے اُنہیں کہاکہ آرمی چیف جنرل اشفاق پرویز کیانی اور ڈی جی آئی ایس آئی لیفٹنٹ جنرل احمد شجاع پاشا کو بیان حلفی بھی داخل کیئے جانے کی ضرورت ہے، میمو کیس کی سماعت کل سپریم کورٹ کے نو رکنی بنچ میں ہورہی ہے ، عدالت نے فریقین کی طرف سے جمع کرائے گئے جوابات ، فریقین اور درخواست گزاروں کو بھی دینے کا کہاتھا تاکہ وہ اس پر جواب الجواب جمع کراسکیں ، ایک درخواست گزار بیرسٹر ظفراللہ نے ایسا ہی جواب الجواب جمع کرادیا ہے ، اس میں انہوں نیکہاہیکہ منصور اعجاز کا جواب قانون کے مطابق نہیں ہے۔راول پنڈی … راول پنڈی میں گھریلو تنازعہ پر شوہر نے بیوی کو تشدد کا نشانہ بناتے ہوئے اسکے سر کے بال کاٹ دیئے ۔ راول پنڈی کے تھانہ صادق آباد میں درج رپورٹ کے مطابق کھوکھر روڈ کی رہائشی مدیحہ نامی خاتون کی تین ماہ قبل علی نامی شخص سے شادی ہوئی، شوہر نے کچھ دن بعد ہی مختلف الزامات لگا کر اسے تشدد کا نشانہ بنانا شروع کردیا، تین روز قبل اس نے پھر تشدد کیا اور اس کے سر بھی مونڈ دیا۔ لڑکی بھاگ کر اپنے والدین کے پاس آئی جنہوں نے تھانے میں رپورٹ درج کرائی، خاتون کے والدین نے الزام عائدکیا ہے کہ انکا داماد منشیات کا عادی ہے ، تھانہ صادق آباد کی پولیس نے ملزم کی گرفتاری کیلئے دوسرے تھانے شہزاد ٹاوٴن سے رابطہ کرلیا ہے۔نئی دہلی … بھارت کی شمالی اور مشرقی ریاستوں میں شدید سردی اور دھند کی وجہ سے مزید 22 افراد ہلاک ہوگئے جس کے بعد مرنے والوں کی مجموعی تعداد 75 تک پہنچ گئی ہے۔ بھارتی ریاست اتر پردیش ، بہار اور جھاڑ کھنڈ سمیت دیگر علاقے کئی روز سے شدید سردی کی لپیٹ میں ہیں اور نظام زندگی بری طرح متاثر ہورہا ہے۔ بہار اور اتر پردیش کے شہر غازی آباد میں تمام سرکاری اور نجی اسکول 25 دسمبر تک بند کردیئے گئے ہیں۔ دھند کی وجہ سے نہ صرف ٹرینوں کی آمدو رفت میں تاخیر ہورہی ہے بلکہ 75 پروازیں بھی متاثر ہوچکی ہیں۔ حکام کے مطابق دھند کی وجہ سے ہونے والے حادثات اور سردی سے اترپردیش میں 15 اور بہار میں 7 افراد ہلاک ہوئے جس کے بعد مرنے والوں کی مجموعی تعداد 75 ہوگئی ہے۔پشاور … پشاور میں سونے کی فی تولہ قیمت58 ہزار5 سو روپے کی ریکارڈ سطح تک جا پہنچی ہے۔ صرافہ ایسوسی ایشن پشاور کے مطابق ملک بھر میں سونے کی قیمتوں میں اضافے کا ر جحان جا ری ہے۔ پشاور میں سونے کی فی تولہ قیمت58 ہزار5 سو روپے کی ریکارڈ سطح تک پہنچ گئی ہے،جبکہ ایک ہفتہ قبل سونے کی فی تولہ قیمت 56 ہزار 5 سو روپے تھی۔ یوں فی تولہ قیمت میں ایک ہفتہ کے دوران 2 ہزارروپے کا اضافہ ہوا ہے۔صرافہ ایسوسی ایشن کے مطابق سونے کی قیمت میں اضافے کی بڑی وجہ روپے کی قدر میں کمی ہے۔میمو حقیقت ہے، آرمی چیف موٴقف پر قائماسلام آباد…میمو کیس میں آرمی چیف جنرل اشفاق پرویز کیانی نے سپریم کورٹ میں جواب الجواب میں اصرار کیاہے کہ میمو ایک حقیقت ہے جس سے پاک فوج کا مورال پست کرنے کی کوشش کی گئی۔ مسلم لیگ ن کے صدر نواز شریف ، اسحاق ڈار اور غوث علی شاہ نے بھی جواب الجواب داخل کرا دیئے ہیں۔اٹارنی جنرل مولوی انوارالحق نے میڈیا کو بتایا کہ آرمی چیف جنرل اشفاق پرویز کیانی نے سپریم کورٹ کے حکم کے مطابق میمو کیس میں اپنا جواب الجواب داخل کرا دیا ہے۔ آرمی چیف نے پرانا موقف اختیار کرتے ہوئے بیان حلفی میں کہا کہ ان کے بیان کردہ حقائق درست ہیں ایسی کوئی بات نہیں چھپائی گئی جو ان کے علم میں ہے، آرمی چیف نے کہا کہ ان کے خیال میں میمو قومی سلامتی کا مسئلہ ہے ، فوج کا حوصلہ پست کرنے کی کوشش کی گئی تاہم پاک فوج کا حوصلہ بلند ہے۔ اٹارنی جنرل کا کہنا تھا کہ ڈی جی آئی ایس آئی کا بیان حلفی اور جواب الجواب ابھی موصول نہیں ہوا، وہ ڈی جی آئی ایس آئی کے ساتھ اس حوالے سے رابطے میں ہیں ، مسلم لیگ ن کے قائد نواز شریف نے اپنے جواب الجواب میں کہا ہے کہ انہوں نے اپنی درخواست میں استدعا نہیں کہ پارلیمنٹ یا انتظامیہ کو میمو گیٹ کی تفتیش سے روک دیا جائے اور نہ عدالت نے بھی اپنے حکم میں ایسا کیا۔ پارلیمنٹ اور انتظامیہ بھی عدالت کو اپنی آئینی ذمہ داری ادا کرنے سے نہیں روک سکتی ،آئین کے آرٹیکل 184 کے تحت ان کی درخواست قابل سماعت ہے ۔وزیر اعظم کی زیر صدارت اجلاس،میمو کے جواب مختلف پہلوؤں پرغور اسلام آباد…وزیر اعظم یوسف رضا گیلانی نے کہا ہے کہ حکومت عدلیہ کا احترام کرتی ہے، تمام فیصلے آئین اور قانون کے تحت کریں گے۔ سابق وفاقی وزیر قانون بابر اعوان نے میمو معاملہ پر متوقع وفاق کے جواب سے متعلق مختلف پہلوؤں پر پیپلز پارٹی راہنماوں کو بریف کیا۔وزیر اعظم کی زیر صدارت پیپلز پارٹی کے وزراء اور راہنماؤں کا اہم اجلاس اسلام آباد میں ہوا۔ ذرائع کے مطابق اٹارنی جنرل مولوی انوار الحق نے اجلاس میں خصوصی طور پر شرکت کی۔ اٹارنی جنرل نے میمو معاملے پر اجلاس کے شرکاء کو تفصیل سے آگاہ کیا، اٹارنی جنرل نے اجلاس کو آرمی چیف کے سپریم کورٹ کو جواب الجواب سے بھی آگاہ کیا، پیپلز پارٹی کے راہنماؤں نے صدر اور وفاق کی جانب سے سپریم کورٹ کو متوقع جواب الجواب دینے بارے تفصیلی تبادلہ خیال کیا، اجلاس میں میمو معاملے کے تمام پہلوں پر غور کیا گیا۔ سابق وفاقی وزیر قانون بابر اعوان نے میمو معاملہ پر متوقع حکومتی جواب سے متعلق مختلف پہلوں پر اجلاس کو بریفمیمو کیس پرقومی سلامتی کمیٹی کااجلاس ختم اسلام آباد…میمو کیس پرقومی سلامتی کمیٹی کااجلاس ختم ہوگیا ہے،کمیٹی کے سربراہ رضا ربانی نے کہا ہے کہ سپریم کورٹ کافیصلہ آنے کی صورت میں بھی کمیٹی کارروائی جاری رکھے گی،رضا ربانی نے بتایا کہ مسلم لیگ(ن)نے میموایشو پر کمیٹی اجلاس میں عدم شرکت کی درخواست کی تھی لیکن کمیٹی نے مسلم لیگ(ن)کی درخواست مستردکر دی ہے،مسلم لیگ(ن)کا موٴقف تھا کہ کمیٹی اُن کے بغیربہتر اورموثر کام کرسکتی ہے اور وہ سپریم کورٹ سے بھی رجوع کرچکی ہے۔ قومی سلامتی کمیٹی نے سپریم کورٹ سے آرمی چیف کا بیان منگوالیا ہے۔بینک ڈ کیتیوں میں دہشت گرد تنظیمیں شامل ہیں،رحمان ملککراچی…وفاقی وزیرداخلہ رحمان ملک کاکہناہے کہ بینک ڈ کیتیوں میں کالعدم لشکرجھنگوی سمیت دہشت گرد تنظیمیں شامل ہیں۔ انہوں نے کہاکہ اگرکوئی گارڈ ڈکیتی میں ملوث پایاگیا تواس سیکیورٹی کمپنی کے اعلیٰ حکام کے خلاف مقدمہ درج ہوگا۔کراچی میں اسٹیٹ گیسٹ ہاوٴس میں کمرشل بینکوں کے صدور سے ملاقات کے بعد پریس کانفرنس میں رحمان ملک کا کہنا تھا کہ بینکوں کو سیکیورٹی فراہم کرنے اور ڈکیتیوں پر قابو پانے کے لئے ڈائریکٹر جنرل نیشنل پولیس بیورو ڈاکٹر وسیم کوثر کی سربراہی میں 5 رکنی کمیٹی بنادی ہے۔ انہوں نے بتایاکہ اب ہر سیکیورٹی کمپنی کو گارڈز کی تربیت کا سر ٹیفکیٹ وزارت داخلہ کودینالازمی ہوگا،اگر کوئی گارڈ ڈکیتی میں ملوث پایا گیا تواس سیکیورٹی کمپنی کے سی ای او اورچیف سیکیورٹی آفیسر کے خلاف ایف آئی آر درج ہوگی۔ انہوں بتایا کہ ملک میں افواہیں گردش کررہی ہیں کہ کچھ برا ہونے والا ہے، پیپلز پارٹی اور اس کے اتحادی پانچ سال کے لئے منتخب ہوئے ہیں، ملک میں سب کچھ اچھاہے !اسامہ کی ہلاکت کی خبر2011 ء کی سب سے بڑی نیوزاسٹوریواشنگٹن . . . . . اسامہ بن لادن کی موت کی خبرسال دوہزارگیارہ کی سب سے بڑی نیوزاسٹوری قراردے دی گئی۔ امریکی خبررساں ادارے کی جانب سے دوہزارگیارہ کی دس ٹاپ نیوزاسٹوری کے لیے کرائے گئے سروے میں امریکی میڈیا سے وابستہ ایڈیٹرزاورنیوزڈائریکٹرز نے حصہ لیا۔ سروے میں دوسوسینتالیس صحافیوں نے امریکی سیل کے ہاتھوں القاعدہ کے لیڈراسامہ بن لادن کی ہلاکت کوسب سے بڑی خبرقراردیا اوراسے ایک سواٹھائیس ووٹ ملے۔دوسری بڑی خبرجاپان کازلزلہ رہی جسے ساٹھ ووٹ پڑے تیسری بڑی خبرشمالی افریقہ اورعرب ملکوں میں بغاوت جبکہ چوتھی بڑی خبریورپی یونین کامعاشی بحران قرارپائی۔دورہ روڈ پشاور میں واقع اسپتال کے قریب دھماکا،8افراد زخمیپشاور…پشاور دھماکے میں زخمی ہونے والے آٹھ افراد کو لیڈی ریڈنگ اسپتال منتقل کیا گیا۔زخمیوں میں تین بچے بھی شامل ہیں۔دورہ روڈ پشاور میں ایک نجی اسپتال کے باہر ہونے والے دھماکے میں تین بچوں سمیت آٹھ افراد زخمی ہوگئے ،جنہیں لیڈی ریڈنگ اسپتال منتقل کیا گیا۔اسپتال انتظامیہ کے مطابق زخمیوں کی حالت خطرے سے باہر ہے۔چار زخمیوں کو ابتدائی طبی امداد دینے کے بعد فارغ کر دیا گیا۔دو زخمیوں کو اسپتال میں داخل کر دیا گیا جن میں ایک ای این ٹی وارڈ جب کہ دوسرا آرتھو پیڈک وارڈ میں زیر علاج ہے۔ دھماکے میں جھلسنے والے ایک زخمی کو خیبر ٹیچنگ اسپتال کے برنس یونٹ منتقل کیا گیا ہے۔سندھ ہائیکورٹ میں جلسے سے متعلق غلط معلومات دی گئیں،تحریک انصافکراچی…پاکستان تحریک انصاف سندھ کے صدر نعیم الحق کا کہنا ہے کہ صوبائی وزیر داخلہ منظور وسان نے خود فون کرکے 25 دسمبر کو جلسہ کرنے کی اجازت دی تھی۔کراچی میں تحریک انصاف کی25دسمبرکوجلسہ گاہ سے متعلق ابہام کے بارے میں نیوز کانفرنس کرتے ہوئے نعیم الحق کا کہنا تھا کہ ڈاکٹربابراعوان کے ساتھی مصطفی لاکھانی ایڈووکیٹ نے سندھ ہائیکورٹ میں کراچی میں 25 دسمبر کو ہونے والے تحریک انصاف کے جلسے کی غلط معلومات فراہم کیں، ہائی کورٹ کے فیصلے کے خلاف کل صبح سپریم کورٹ میں اپیل دائر کریں گے۔ امید ہے سپریم کورٹ تحریک انصاف کو جلسہ کرنے کی اجازت دیدے گی۔ انہوں نے کہا کہ کراچی میں 25 دسمبر کو جلسہ ہر صورت میں ہوگا۔کراچی…حسن، دولت اور شہرت کی حامل ملکہ ترنم نور جہاں (مرحومہ) کی آج 23 دسمبر کو 11 ویں برسی ہے 2000ء میں 23 دسمبر کو 26 رمضان المبارک تھی یوں ملکہ ترنم نور جہاں کی تدفین کراچی میں ڈیفنس کے قبرستان میں 27 ویں شب رمضان المبارک کو رات 2 بجے عمل میں آئی تھی ملکہ ترنم کا انتقال دن میں 3 بجے کے قریب ہوگیا تھا۔ ملکہ ترنم کی تاریخ پیدائش ان کے قبر کے کتبے پر 23 ستمبر 1929ء ہے جبکہ ان کی زندگی میں جو مضامین اخبارات میں شائع ہوئے اس کے مطابق 23 ستمبر 1926ء ہے ملکہ ترنم کا اصلی نام اللہ وسائی تھا، انہوں نے 9 سال کی عمر سے بے بی نور جہاں کے نام سے گانا شروع کردیا تھا۔ میڈم نور جہاں نے 1997ء سے 2000ء کا عرصہ علالت میں گزارا۔دمشق…شام کے دارلحکومت دمشق میں دو خود کش کار بم دھماکوں میں متعدد افراد ہلاک ہو گئے ہیں۔ سرکاری ٹی وی کے مطابق دمشق میں سیکیورٹی فورسز کی دو علیحدہ علیحدہ عمارتوں پر خود کش بمباروں نے بارود سے بھری گاڑیوں سے حملہ کیا۔ سرکاری ٹی وی کے مطابق دھماکوں میں متعدد افراد ہلاک و زخمی ہو گئے ہیں اور القاعدہ نے حملوں کی ذمہ داری قبول کر لی ہے۔نیو یارک…این جی ٹی…امریکا سے تعلق رکھنے والی91سالہ برنس بیٹس دنیا کی معمر ترین یوگا ٹیچر بن گئیں۔ عا م طو ر پر خواتین 50سال کی عمر کے بعد اپنے آپ کو گھراور بچوں تک محدود کر کے اپنے اوپر بڑ ھا پا طا ری کر لیتی ہیں لیکن امریکاکی ایک عمر رسیدہ خاتون نے 91 سا ل کی عمر میں ثابت کر دیا ہے کہ" ابھی تو میں جوان ہو ں"۔امریکی ریاست فلوریڈا سے تعلق رکھنے والی91سالہ برنس بیٹس ایک یوگا انسٹرکٹر Yoga Instructor))ہیں اور آج بھی لا تعداد خواتین کو زندہ دلی سے یوگا سیکھاتی ہیں۔برنس نے یوگا کا آغاز 50سال قبل ٹی وی پر ایک یوگا پروگرام دیکھنے کے بعد کیاجس کے بعد سے ناصرف وہ خود بلاناغہ یوگا کرتی ہیں بلکہ خود سے10یا 20سال چھوٹی خواتین کو بھی یوگا کی کلاسسز دیتی ہیں۔برنس کا جسم اب بھی نہایت لچکدار اور چست ہے اور وہ جوانوں کی طرح یو گا کی مشقیں کر تی ہیں اور حال ہی میں تمام دستاویزاتی عمل مکمل کرنے کے بعد انکا نام گنیز بک آف ورلڈ ریکارڈ میں دنیا کی معمر ترین یوگا ٹیچر کی حیثیت سے شامل کرلیا گیا ہے۔لندن…این جی ٹی…نشے میں دھت خاتون ٹرین سے اُترتے ہی اسکے نیچے لڑھک گئیں پھر بھی بال بال بچ گئیں۔ نشہ ایک بہت بری لعنت ہے جس کے باعث اکثر اوقات لوگوں کی زندگی بھی خطرے میں پڑ جاتی ہے۔ایسا ہی واقعہ گذشتہ دنوں برطانیہ کے ایک ٹرین اسٹیشن پر پیش آیا جب نشے میں دھت خاتون ٹرین سے اُترتے ساتھ ہی لڑکھڑا کر ٹرین کے پلیٹ فارم پر پھسل گئیں۔برطانوی پولیس کی جانب سے جاری کی گئی سی سی ٹی وی فوٹیج کے مطابق ان خاتون کو ٹرین کے دروازے سے اُترتے دکھایا گیا جس کے بعد وہ دو قدم لڑکھڑائیں اور پھلستی ہوئیں ٹرین کے نیچے پلیٹ فارم میں پھنس گئیں۔اس موقع پر ٹرین کے مسافروں نے غیر معمولی پھرتی کا مظاہرہ کرتے ہوئے ٹرین کو آگے بڑھنے سے روک دیا اور ان خاتون کو بحفاظت باہر نکال لیا۔ممبئی…این جی ٹی…کرن جوہر کی نئی فلم"اِک میں اور اِک تو"کے ٹائٹل سونگ کی وڈیوریلیز کردی گئی۔ فلم میں عمران خان اور کرینہ کپور پہلی بار ایک ساتھ جلوہ گر ہورہے ہیں۔بالی ووڈ فلمساز و ہدایتکارکرن جوہر کی نئی فلم"اِک میں اور اِک تو"کے ٹائٹل سونگ کی وڈیو ریلیز کردی گئی۔"ایک میں اور ایک تو "نامی اس رومانٹک کامیڈی فلم میں عمران خان اور کرینہ کپور پہلی بار ایک ساتھ جلوہ گر ہورہے ہیں۔ اس ٹائٹل سونگ کے بول فلم کے نام"اِک میں ہوں اور اِک تو"ہیں جس میں عمران اور کرینہ کوامریکی شہر لاس ویگاس کی سڑکوں پر تفریح کرتے دکھایا گیا ہے۔واضح رہے کہ کرن جوہر کی فلم "ایک میں اور ایک تو" اگلے سال10فروری کو سینما گھروں کی زینت بنائی جائیگی۔منیلا…فلپائن میں سمندری طوفان واشی سے ہلاکتوں کی تعداد1080 ہوگئی ہے جبکہ ایک ہزار سے زائد لاپتہ ہیں۔ حکومت کے جاری بیان کے مطابق ہلاک افراد کی تعداد1010 سے 1080 ہوچکی ہے جبکہ لاپتہ افراد کی تعداد میں اضافہ ہوا ہے۔ امدادی ٹیمیں جنوبی جزیرے منڈاناوٴ میں ہلاک ہونے والوں کی لاشیں نکالنے میں مصروف ہیں۔ زیادہ تر نقصان جنوبی ساحلی شہروں کاگایان ڈی ارو اور الیگان میں ہوا۔جنوبی اور مرکزی صوبوں میں تقریباً ایک لاکھ 43 ہزار افراد متاثر ہوئے تباہ ہونے والے گھروں کی تعداد سات ہزار ہے۔واشنگٹن…این جی ٹی…ایک سترہ سالہ امریکی لڑکی نے اپنی ذہانت سے ثابت کر دیا ہے کہ طبی دنیا میں تحقیق اور نئے علاج متعارف کر وانے کیلئے عمر کی کو ئی قید نہیں ہوتی۔Angela Zhang نے کینسر جیسے مہلک مرض کے علاج کے متعلق اپنی ایجاد اور کارآمد تحقیق کر کے دنیا کی کم عمر ترین کینسر ریسرچر کا عالمی اعزاز اپنے نام کر لیا ہے ۔Angela نے کینسر کے علاج سے متعلق ایسا ذرہ ڈیزائن کیا ہے جو نا صرف کینسر کے موجودہ طریقہ علاج میں نیا مثبت اضافہ ثابت ہو گا بلکہ یہ ٹیومر کو دوا فراہم کر نے کے ساتھ اس کے گرد مو جود صحتمند خلیوں کو بھی متا ثر نہیں کر ے گا۔ کم عمر کینسر ریسرچر کو اس کارنامے پر 1لاکھ ڈالر کی اسکالر شپ بھی دی گئی ہے تاہم اس کے تیار کردہ طر یقہ علاج کو کینسر کے مریضوں پر عملی طور پر استعمال کر نے میں ابھی کئی سا ل درکار ہیں۔لندن…این جی ٹی…ضرورت ایجاد کی ماں ہوتی ہے اور یہی مقولہ برطانیہ کے ایک انجینئرنے سچ ثابت کردکھایا ہے۔برطانوی کاؤنٹی ڈیون سے تعلق رکھنے والے50سالہ کرس مارشل کے دل نے تقریباً کام کرنا چھوڑ دیا تھا جس کے بعد انکے دل کی جگہ مصنوعی دل کے طور پر ایک الیکٹرونک آلہ لگادیا گیا۔مارشل کوجہاں روزمرہ معمولاتِ زندگی سر انجام دینے کے لیے کئی کئی گھنٹے گاڑی میں سفر کرنا پڑتا تھا وہیں انکے مصنوعی الیکٹرونک دل کوچارج کرنابھی ضروری تھا جسکی بیٹری ہر چار گھنٹے بعد ختم ہوجاتی تھی۔اپنے دل کو ہر وقت چارج اور چلتا رکھنے کے لیے مارشل نے ایک انوکھا طریقہ ڈھونڈ نکالا اور طویل سفر کے دوران گاڑی کی بیٹری کی مدد سے الیکٹرونک آلے کو چارج کرنا شروع کردیا جس سے ان کی اپنے دل کو رواں رکھنے کی مشکل آسان ہو گئی۔راولپنڈی…چیف آف آرمی اسٹاف جنرل اشفاق پرویز کیانی نے کہاہے کہ ملک میں جمہوریت کو کوئی خطرہ لاحق نہیں، یہ تاثر غلط ہے کہ فوج اقتدار پر قبضہ کرلے گی، افواج پاکستان جمہوریت کی حمایت جاری رکھے گی،ان کا کہنا ہے کہ تمام ادارے آئینی حدود میں رہ کرکام کررہے ہیں۔انہوں نے مزید کہا ہے کہ فوج اپنی آئینی ذمہ داری سے بخوبی آگاہ ہے۔فوج کے اقتدار میں آنے کی افواہیں مسائل سے توجہ ہٹانے کی کوششوں کاحصہ ہے۔قاہرہ…جنگ نیوز…مصری حکام نے غیر سرکاری تنظیموں کے 17 دفاتر پر چھاپوں کا دفاع کرتے ہوئے کہا ہے کہ غیر ملکی تنظیموں نے جنوری میں حکومت کی تبدیلی کے بعد سے غیر قانونی طور پر اپنے دفاتر کھول رکھے تھے جن کے خلاف کارروائی ضروری تھی۔ مصر کی عبوری حکومت کی جانب سے دارالحکومت قاہرہ اور نواح میں کام کرنے والی غیر سرکاری غیر ملکی این جی اوز کے خلاف کریک ڈاؤن کیا گیا جس پر امریکہ نے مصر کیلئے امداد کے پروگرام کے بارے اپنے تحفظات کا اظہار کیا۔ پیر کو مصر کے دو وزراء وزیر پلاننگ اینڈ انٹرنیشنل کوآپریشن فائزہ عبدالنجا اور وزیر انصاف عدیل عبدالحمید عبدالله نے اپنے بیان میں این جی اوز کے خلاف کریک ڈاؤن کا دفاع کرتے ہوئے ایک پریس کانفرنس میں کہاکہ غیر ملکی تنظیموں نے مصر میں 25 جنوری کے انقلاب کے بعد سے غیر قانونی طور پر اپنے دفاتر کھول کر مصری قوانین کی خلاف ورزی کی۔ انہوں نے کہاکہ یہ تنظیمیں سیاسی فنڈنگ میں مصروف تھیں جوکہ دنیا کے تمام ممالک بشمول امریکہ میں ممنوع ہیں۔ اس طرح کی تنظیمیں نہ تو سیاسی تنظیموں کو فنڈنگ دے سکتی ہیں اور نہ ہی ان کیلئے کسی قسم کی سرگرمیوں کے اہتمام کی ذمہ دار ہوتی ہیں۔سووا…جنگ نیوز…فجی کے فوجی حکمران فرانک بینی مراما نے ملک سے مارشل لاء ختم کرنے کا اعلان کر دیا۔ ذرائع ابلاغ کے مطابق دارلحکومت سووا سے نئے سال کی آمد کے موقع پر جاری کردہ پیغام میں فجی کے فوجی حکمران نے کہاکہ وہ ملک سے فوری طور پر مارشل لاء ہٹانے کا اعلان کرتے ہیں اور رواں ہفتے سے ملک میں جمہوریت کی بحالی کیلئے اقدامات پر کام شروع کر دیں گے۔ واضح رہے کہ انہوں نے اپریل 2006ء میں سول حکومت کا تختہ الٹ کر اقتدار سنبھالتے ہوئے ہنگامی صورتحال کا اعلان کیا تھا۔ملتان…گیس لوڈ مینجمنٹ کے تحت آج سے ملتان میں سی۔ این۔ جی اسٹیشنز کو تین روز کے لئے بند کر دیا گیا ہے۔ ملتان ریجن کے سی این جی اسٹیشنز سوموار ، منگل اور بدھ تک بند رہنے کے بعد جمعرات کی صبح صارفین کے لئے کھول دئیے جائیں گے تاہم اس ہفتے سی۔ این۔ جی کی قیمتوں میں اضافہ اور پنجاب کی ہفتہ وار 3 روز تک سی۔ این۔ جی کو بند رکھنے پر آل پاکستان سی۔ این۔ جی ایسویسی ایشن کی کال پر اتوار کے روز بھی ملتان ریجن کے تمام شہروں ڈیرہ غازی خان ، مظفر گڑھ ، لیہ ، خانیوال ، وہاڑی اور چیچہ وطنی میں سی این جی بند رہی۔ صارفین کا کہنا ہے کہ حکومت عوام پر ترس نہیں کھاتی اور پھر آئے روز ہڑتالوں نے انہیں تنگ کر رکھا ہے یہی وجہ ہے کہ اس ہفتے صرف 3 روز کے لئے انہیں سی۔ این۔ جی میسر آئے گی۔پشاور…خیبر پختونخواہ میں سی این جی ایسوی ایشن کی جانب سے ہڑتال کے سبب سی این جی اسٹیشنزبند ہیں جبکہ ملتان ریجن میں آج صبح چھ بجے سے جمعرت کی صبح 6 بجے تک سی این جی اسٹیشنز بندرہیں گے۔پشاور سمیت خیبر پختون خوا کے شہری اب سی این جی اسٹیشنز کی بندش برداشت کرنے پرمجبورہیں۔گیس قیمتوں میں اضافے کے خلاف سی این جی ایسوسی ایشن نے آج سے ہڑتال کی کال دی ہے ،مگر اتوار کی شب نو بجے ہی سے پشاور کے بیشتر سی این جی اسٹیشن بند ہونا شروع ہوگئے۔جس سے ان لوگوں کو بھی دردر کی ٹھوکریں کھانا پڑیں جو ہڑتال شروع ہونے سے پہلے گاڑی میں ایندھن ڈلوانے پہنچے تھے۔ہفتے کو آل پاکستان سی این جی ایسوسی ایشن کی اپیل پرپنجاب اور بلوچستان بھر میں سی ان جی اسٹیشن بندرہے تھے۔گیس لوڈ مینجمنٹ کے تحت ملتان ریجن میں آج صبح چھ بجے سے جمعرت کی صبح 6 بجے تک سی این جی اسٹیشنز پر سی این جی کی فراہمی معطل کردی گئی ہے۔ مختلف علاقوں میں سی این جی نہ ملنے کے باعث صارفین کو مشکلات کاسامناہے۔سی این جی اسٹیشن کی بندش کاآغاز سندھ سے کیا گیا،جب کراچی سمیت سندھ بھرمیں عوام کوٹرانسپورٹرزکے من مانے کرایے دینے پرمجبورکردیاگیاتھا۔ عوام کاکہناہے کہ رقم دینے کے باوجودسی این جی کی عدم فراہمی حکومتی کارکردگی پرسوالیہ نشان ہے۔فیصل آباد … گیس کی عدم فراہمی کے باعث فیصل آباد کی صنعتیں آج گیارہویں روز بھی بند ہیں جس کے باعث یومیہ اجرت پر کام کرنے والے ہزاروں مزدور بے روزگاری اور معاشی پریشانی کا شکار ہیں۔ گیس لوڈ مینجمنٹ کے تحت محکمہ سوئی گیس کی جانب سے صنعتوں کو غیر معینہ مدت کیلئے گیس بند کرنے کا نوٹیفکیشن جاری ہونے کے بعد فیصل اباد کی صنعتیں آج گیارہویں روز بھی بند ہیں۔ گیس کی عدم فراہمی کے باعث فیکٹریوں میں کام کرنے والے ہزاروں مزدوروں کے گھروں کے چولہے ٹھنڈے پڑگئے ہیں اور ہر گزرتے دن کے ساتھ ان کی مالی مشکلات میں مزید اضافہ ہوتا جارہا ہے۔ دوسری طرف گیس کی عدم فراہمی سے بند پروسیسنگ انڈسٹری میں کپڑے کی مانگ ختم ہونے سے پاور لومز سیکٹر بھی بحران کی زد میں آگیا ہے۔ صنعتکاروں کا کہنا ہے کہ اگر حکومت سی این جی سیکٹر کو بند کرکے کھاد فیکٹریوں کو گیس کی فراہمی بحال کردے تو لاکھوں افراد کا روزگار بحال ہو سکتا ہے۔کراچی … چیئرمین ایل پی جی ڈسٹری بیوٹرز ایسوسی ایشن عبد الہادی خان نے کہا مارکیٹنگ کمپنیز نے ایل پی جی کی قیمت میں تقریبا 10 روپے فی کلو اضافہ کردیا ہے، یہ بات انہوں نے جیو نیوز سے گفتگو کرتے ہوئے کہی۔ چیئرمین ایل پی جی ڈسٹری بیوٹرز ایسوسی ایشن عبدالہادی خان نے کہا ہے کہ قیمتوں میں اضافہ کل سے پورے پاکستان میں نافذ العمل ہوگا۔ کراچی میں فی کلو ایل پی جی کی نئی قیمت 124 روپے جبکہ لاہور میں 127 روپے ہوجائیگی۔ انہوں نے کہا کہ ایل پی جی کی قیمت میں اضافہ عالمی قیمت میں فی ٹن 87 ڈالے اضافے کے باعث کیا گیا ہے۔ انہوں نے کہاکہ گزشتہ تین دنوں میں ایل پی جی کی قیمت میں کوئی اضافہ نہیں کیا گیا تھا۔کراچی…ایول آل کراچی اینگروفٹبال چمپئن شپ کے فائنل میں اینگرو پولیمر نے میزبان اینگرو ووپیک کو 2-1سے ٹائی بریکر پر شکست دے کر فاتح ٹرافی مہمان خصوصی محمد فاخر سے وصول کی۔مقررہ وقت میں مقابلہ 1-1سے برابر تھا۔ اینگرو پولیمر کے گول کیپر صابر کو بیسٹ پلیئر اور اینگروووپیک کے اسٹرائیکر سید عمار شاہ کو ٹاپ اسکورر قرار دیا گیا۔دریں اثناء شاہ زیب اور خضر عزیز جونیئر سندھ کپ اسنوکر لیگ ٹورنامنٹ کے فائنل میں پہنچ گئے۔ سیمی فائنل میں شاہ زیب خان نے حارث ندیم کو 3-0 سے اور خصر عزیز نے حماد الرحمان کو 3-0 سے زیر کیا۔ فائنل جمعرات کو خضر عیزز اور شاہ زیب کے درمیان ہوگا۔علاوہ ازیں بینظیر باکسنگ ٹورنامنٹ کے لئے پاکستان کی چار ٹیموں کا اعلان کردیا گیا ہے۔ ٹورنامنٹ 23 دسمبر سے جناح اسپورٹس کمپلکس اسلام آباد میں شروع ہوگا جس میں غیرملکی ٹیمیں بھی شرکت کریں گی۔ ادھر پاکستان پریمیئر لیگ ایونٹ میں اسٹرائیکر محمد رسول کی عمدہ کارکردگی کی بدولت پاکستان پریمیئر فٹ بال لیگ میں پی اے ایف کو شکست دیدی۔ جناح فٹ بال اسٹیڈیم اسلام آباد میں کھیلے جانے والے میچ میں دونوں ٹیموں کے مقابلہ انتہائی دلچسپ رہا، پہلا ہاف بغیر کسی گول کے برابر رہا۔ کھیل کے آخری منٹوں میں محمد رسول نے خوبصورت گول کرکے اپنی ٹیم کو 1-0 کی فتح دلا دی۔کراچی…شکیل یامین کانگا …حاجرہ خان کی شاندار ہیٹ ٹرک کی بدولت دیا ویمنز فٹ بال کلب نے جامشورو کلب کو اور ینگ رائزنگ اسٹار نے پاکستان سٹی ویمنز فٹ بال کلب کو شکست دیکر این بی پی انٹر کلب ویمنز فٹ بال ٹورنامنٹ کے فائنل میں پہنچ گئیں۔ ٹورنامنٹ کا فائنل جمعہ کو کھیلا جائے گا جبکہ تیسری پوزیشن کا میچ جمعرات کو ہوگا۔ کے پی ٹی فٹ بال اسٹیڈیم پر کھیلے گئے پہلے سیمی فائنل میں ینگ رائزنگ اسٹار راولپنڈی نے اپنی جیت کا سلسلہ برقرار رکھتے ہوئے پاکستان سٹی ویمنز فٹ بال کلب کو 3-0 سے زیر کرکے فائنل میں کھیلنے کا اعزاز حاصل کیا۔ بشری جمالی، اسمارہ کیانی اور زارا کیانی نے ایک ایک گول اسکور کیا۔ میچ ریفری فرید احمد جبکہ میچ کمشنر عبدالشکور بلوچ تھے۔ پیپلز اسپورٹس کمپلیکس لیاری میں کھیلے جانے والے دوسرے سیمی فائنل میں حاجرہ خان کی شاندار کارکردگی کی بدولت دیا ویمنز فٹ بال کلب نے جامشورو کو یکطرفہ مقابلے کے بعد 6-0 سے شکست دی۔ حاجرہ خان نے ٹورنامنٹ کی دوسری ہیٹ ٹرک کرنے کا اعزاز حاصل کیا۔ سیمی فائنل میں انہوں نے ایک بار پھر شاندار کارکردگی دکھائی اور مسلسل تین گول کرکے ہیٹ ٹرک کی، مریم لغاری، رخسار اور افشاں الطاف نے ایک ایک گول کیا۔ میچ کمشنر محمد اقبال جونیئر اور میچ ریفری محمد یونس لعل تھے۔ دریں اثناء سندھ کے صوبائی وزیر کھیل ڈاکٹر محمد علی شاہ نے ویمنز فٹ بال ٹورنامنٹ میں راولپنڈی سے تعلق رکھنے والی قومی چیمپئن ینگ زائرنگ اسٹار کی کراچی میں ٹورنامنٹ میں حصہ لینے کو خوش آئند قرار دیتے ہوئے اس امید کا اظہار کیا کہ مستقبل میں ملک کے دیگر حصوں سے بھی ٹیمیں خواتین ایونٹ میں حصہ لیں گی۔ انہوں نے جنگ سے باتیں کرتے ہوئے بتایا کہ مردوں کے ساتھ ساتھ خواتین کو بھی زیادہ سے زیادہ مواقع دینا چاہتے ہیں۔ فٹ بال کا کھیل خواتین میں مقبولیت حاصل کررہا ہے اسے سندھ کے تمام علاقوں تک پہنچانے میں اپنا کردار ادا کریں گے۔کراچی…ڈیو وٹمور نے کولکتہ نائیٹ رائیڈرز کے کوچ کے عہدے سے استعفی دے دیا،وہ رواں ماہ پاکستان آکر کوچنگ کے معاہدے کو حتمی شکل دیں گے۔آسٹریلیا سے تعلق رکھنے والے ڈیو وٹمور کا کولکتہ نائٹ رائیڈرز کے ساتھ مئی تک معاہدہ تھا۔لیکن شاہ رخ خان کی ٹیم سے واٹمورکامستعفی ہونا اس سلسلے کی کڑی ہے کہ ان کے پی سی بی کے ساتھ معاملات تقریبا طے پا چکے ہیں،اوروہ پاکستان کے نئے ہیڈ کوچ ہوں گے، ڈیو وٹمور ماہ رواں کے دوسرے ہفتے میں لاہور آئیں گے جہاں وہ پی سی بی حکام سے ملاقات میں کوچنگ کے معاہدے کو حتمی شکل دیں گے۔ ایشیا کپ میں ڈیوواٹمورپاکستان ٹیم کے کوچ کے طورپرذمہ داریاں سنبھالیں گے، وہ ماضی میں سری لنکااوربنگلادیش کے بھی کوچ رہ چکے ہیں۔بنگلور…بالی ووڈ اداکار ابھیشک بچن اور سونم کپور بالی ووڈ کی نئی آنے والی فلم "پلیئرز "کی تشہیری مہم کیلئے بنگلور پہنچ گئے۔6 جنوری کو سینماؤں کی زینت بننے والی اس فلم کی کہانی ہالی وڈ فلم "دی اٹالین جاب "سے متاثر ہو کر لکھی گئی ہے۔ ابھیشک بچن اور سونم کپور کے علاوہ بالی وڈ اداکارہ بپاشا باسو اور اداکار نیل نیتن مکیش بھی فلم کی کاسٹ میں شامل ہیں۔ فلم کی کاسٹ نے تشہری مہم کے سلسلہ میں بنگلور کا دورہ کیا اور پریس کانفرنس کی۔ اس موقع پر صحافیوں سے بات چیت کرتے ہوئے اداکار ابھیشک بچن نے کہا کہ بیٹی کا باپ بننے کے بعد وہ بہت خوش اور نئی فلم کی کامیابی کیلئے خاصے پرامید ہیں۔ممبئی…بالی ووڈ اداکارہ کترینہ کیف نے اپنی اس شہرت کو مظلوم خواتین کیلئے استعمال کرنے کا فیصلہ کیا ہے۔ کترینہ نے ایک ایسی ویب سائٹ بنانے کا ارادہ ظاہر کیا ہے جس کے ذریعے ظلم و زیادتی کا شکار خواتین کی مدد کی جا سکے گی۔ اس بارے میں کترینہ کا کہنا ہے کہ وہ انٹرنیٹ پر اپنی مقبولیت کو بہتر انداز میں استعمال کرنا چاہتی ہیں لہٰذا ان کی ویب سائٹ ایسی خواتین کیلئے مدد کا ذریعہ ثابت ہو گی جو یہ نہیں جانتیں کہ انہیں اپنے مسائل کے حل کیلئے کس سے رابطہ کرنا چاہیے۔ممبئی…نئے سال کی خوشیاں منانے والوں میں تو مشہور بالی وڈ فنکار سونالی باندرے، ودیا بالن، نانا پاٹیکر بھی شامل ہوتے ہیں، مگر وہ یکم جنوری کو اپنی سالگرہ بھی مناتے ہیں۔بالی وڈ کے وراسٹائل اداکار نانا پاٹیکر یکم جنوری2012ء کو اپنی 61ویں سالگرہ منارہے ہیں۔1951ء میں مہاراشٹرا کے گاوٴںMurud-Janjira میں پیدا ہوئے۔ 1989ء میں فلم ”پرندہ“ میں ولن کے کردار نے انہیں بالی وڈ انڈسٹری میں نمایاں کیا جس پر انہیں بہترین معاون اداکار کے نیشنل فلم ایوارڈ سے نوازا گیا۔ نانا پاٹیکر فلم ”کرانتی ویر“، ”اگنی ساکشی ”خاموشی“،”وجود“،” اب تک چھپن،پاٹ شالہ“اور ”راج نیتی “ جیسی کامیاب فلموں میں فن اداکاری کے شاندار جوہر دکھا چکے ہیں۔ 37 ویں سال میں قدم رکھنے والی سونالی بیندرے ان خوش قسمت اداکاراوٴں میں سے ہیں جو چاروں خانز یعنی شاہ رخ، عامر،سلمان اور سیف علی خان کے ساتھ کام کرچکی ہیں۔ 1994 میں فلم آگ سے اپنا کیرئیر شروع کرنے والی سونالی کو فلم دل جلے سے شہرت ملی،وہ کئی ٹی وی پروگراموں کی میزبانی بھی کرچکی ہیں۔ 2011 میں سپر ہٹ فلم ڈرٹی پکچر میں اداکاری کے جوہر دکھانے والی ودیا بالن آج اپنی34ویں سالگرہ منا رہی ہیں۔ ودیا بالن یکم جنوری 1978 کو کیرالہ کے قصبے اوٹا پالم میں پیدا ہوئیں۔ کیریئر کا آغاز ٹی وی اشتہارات اور میوزک وڈیوز سے کیا۔ فلمی دنیا میں انکی آمد بنگالی فلم بھالو تھیکو سے ہوئی۔ اس کے بعد ودیا بالن نے ہے بے بی،بھول بھلیّاں،سلامِ عشق،پری نیتا، ہلا بول، قسمت کنکشن،لگے رہو منا بھائی، پا اور عشقیہ جیسی کامیاب فلموں سمیت کئی فلموں میں کام کر کے بہت سے ایوارڈز اپنے نام کیے۔نیویارک…فارن ڈیسک…گزشتہ تین ماہ میں 4کروڑ70لاکھ امریکی سر درد میں مبتلا ہوئے۔ گزشتہ برس امریکیوں کو ایک ارب ڈالر کے براہ راست طبی اخراجات ادا کرنے پڑے۔ 2کروڑ80لاکھ امریکی مائیگرینز کا شکار ہیں،ہر سال4کروڑ 50لاکھ امریکیوں کو ہر ماہ ایک بار اس کا دورہ پڑتا ہے۔کل خواتین کی ایک چوتھائی اور ہر سو میں سے8مردوں کو سردر کا عارضہ ہے۔ سال نو پر سردرد کی بڑی وجہ زیادہ شراب نوشی بھی ہے۔کراچی…عمر رسیدہ افراد میں خاموش فالج یادداشت کے خاتمے کا باعث بنتا ہے،رپورٹ کے مطابق بوڑھے افراد کی یاداشت کھو جانے کے اکثر واقعاتسامنے آتے رہتے ہیں لیکن بظاہر میموری کھو جانے کی کوئی واضح علامات سامنے نہیں آتی۔ اکثر سفید بالوں اور چہرے اورجسم پر جھریوں کو بڑھاپا سمجھ لیا جاتا ہے۔لیکن نئی تحقیق سے یہ بات سامنے آئی ہے کہ خاموش فالج بھی بڑھاپے کی وجہ اور یاد اشت کے خاتمے کا باعث بن سکتا ہے۔نیو یارک کی کولمبیا یونی ورسٹی کی تحقیق کے مطابق ہر چار عمر رسیدہ افراد میں سے ایک کے دماغ میں چھوٹے چھوٹے مردہ نشانات پائے جاتے ہیں۔ امریکی اکیڈمی کے میڈیکل جرنل میں شائع تحقیق میں کہا گیا کہ بڑھاپے میں یاداشت کھوجانے کی وجہ بیک وقت خاموش اسٹروک اورhippocampal کے سکڑنا ہے۔یہ تحقیق 65 سال سے زائد عمر کے 650 افراد پر کی گئی۔658افراد میں سے174افراد میں خاموش فالج کی نشاندہی ہوئی۔کراچی…افغانستان میں اتحادی افواج کی 2011ء میں565ہلاکتیں ہوئیں،ان ہلاکتوں میں417امریکی،45برطانوی اور103 دیگر اتحادی ممالک کے فوجی شامل ہیں۔ رپورٹ کے مطابق امریکا اور اسکے اتحادی ممالک ی 2001سے افغانستان پر جارحیت سے2011کے آخری دن تک کل2846ہلاکتیں ہوئیں اس دہائی میں1863امریکی،393برطانوی اور دیگر ممالک کی590ہلاکتیں شامل ہیں۔ افغان جنگ کی اس دہائی میں اتحادی افواج کیلئے2011ء دوسرا ہلاکت خیز سال ثابت ہوا۔ 2010میں711فوجی ہلا ک ہوئے جو دس سالہ جنگ کا اتحادی افواج کیلئے خونی سال کہلاتا ہے۔کراچی…ملک بھر کی طرح کراچی میں بھی سال 2012 کا پہلا سورج طلوع ہوگیا ہے۔نئے سال کا پہلا سورج نئی امیدیں اور امنگوں کے ساتھ طلوع ہوگیا ہے۔سال نو کا آغاز کے موقعے پر مساجد میں ملک کی ترقی ،خوشحالی ،استحکام،امن اور امت مسلمہ کی یکجہتی کیلئے خصوصی دعائیں کی گئیں۔ اس موقعے پر شہریوں کا کہنا تھا کہ امید ہے کہ سال نو امن اور محبت کا پیغام لائے گا۔کراچی میں سال نو کا سورج 7 بج کر 15 منٹ پر طلوع ہوا اور نئے سال کا سورج طلوع ہوتے ہوئے دیکھنے کے لیے لوگوں نے ساحل کا رخ کیا۔حیدر آباد…سندھ کے وزیرکھیل محمدعلی شاہ نے کہا ہے کہ پاکستان کرکٹ بورڈ میں سلیکشن کبھی میرٹ پر نہیں ہوتا، لیاقت میڈیکل یونیورسٹی جامشورو میں سندھ اسپورٹس بورڈ کے تعاون سے کرکٹ گراوٴنڈ کا سنگ بنیاد رکھنے کی تقریب کے بعد میڈیا سے گفت گو کرتے ہوئے انہوں نے کہا کہپاکستان کرکٹ بورڈ نے پانچ اضلاع کے علاوہ سندھ بھر کے تمام اضلاع کے کھلاڑیوں کو مستقل نظرانداز کیا ہے،محمدعلی شاہ کا کہنا تھا کہ پاکستان ہاکی فیڈریشن کی جانب سے قومی اولمپک ہیروز کو 50، 50کروڑ روپے ہرجانے کے نوٹس جاری کرنا افسوس ناک بات ہے اور یہ ہاکی فیڈریشن کی بڑی غلطی ہے۔لندن…این جی ٹی…کچھ عر صہ پہلے تک شاید سسرا لی رشتہ دار یا بی جمالو ٹائپ کی خواتین شا دی شدہ جو ڑوں میں طلا ق کروانے کا اہم سبب بنتی ہو ں لیکن اب یہ کام سما جی روابط کی ویب سائٹ فیس بک سر انجا م دے رہی ہے ۔ ایک حالیہ رپورٹ کے مطا بق گز شتہ دو سالوں میں دنیا بھر میں ہونے والی ایک تہائی طلا قوں کا سبب کسی نہ کسی طر ح فیس بک رہا ہے ۔ رپورٹ کے مطا بق گز شتہ سال بر طا نیہ میں فا ئل کیے گئے پا نچ ہزار طلا ق کے کیسو ں میں سے تنتیس(33) فیصدمیں فیس بک کاذکر مو جو د ہے ۔ قانونی ماہرین کے مطا بق فیس بک پر ہو نے والی دوستیاں اور تعلقات شا دی شدہ جوڑوں کی زندگی میں تلخی بڑھا نے کا سبب بنتے ہیں اور بعض اوقات اس کے ذریعے شو ہر یا بیو یاں اپنے ساتھی کی ایسی مصروفیت کے بارے میں بھی جان لیتے ہیں جن سے وہ عمو ما ً بے خبر ہوتے ہیں اور یوں نوبت طلاق تک پہنچ جاتی ہے۔کوئٹہ…بلوچستان میں بے لگام پولیو نے 2012کیلئے بھی خطرے کی گھنٹیاں بجانا شروع کردیں ہیں نئے سال کے پہلے روز پولیوکے موذی مرض کے دو نئے کیس سامنے آگئے۔محکمہ صحت بلوچستان کے ذرائع کے مطابق ضلع قلعہ عبداللہ کے علاقے روغانی کی کلی چار گل کے رہائشی عبدالغنی کے ایک سالہ بیٹے محب اللہ اورگلستان کاریز کے عبدالصمد کی دس ماہ کی بیٹی فرزانہ کے جسم میں پولیو کے وائرس کی تصدیق ہوگئی ، نئے سال کے پہلے ہی روز پولیو کے دو نئے کیسز کے سامنے انے سے محکمہ صحت کے حکام میں تشویش کی لہر ڈور گئی ہے سال 2011کے دوران بلوچستان بھر میں پولیو کے مرض کے69کیسز سامنے آئے تھے ۔ سرکاری ذرائع کے مطابق ملک بھر میں2011کے دوران پولیو کیسزکی تعداد181 رہی جبکہ سال 2010 میں پولیو کیسز کی تعداد144 تھی۔پیرس…امریکہ اور ہالینڈ کے سائنس دانوں نے ثابت کیا ہے کہ برڈ فلو کا وائرس ”ایچ فائیو این ون “ اپنی ہیت کو تبدیل کرکے اس مرض کو انسانوں میں وباء کی صورت میں پھیلانے کا باعث بن سکتا ہے۔ عالمی ادارہ صحت نے ان نتائج پر شدید تشویش کا اظہارکرتے ہوئے کہا ہے کہ ایسی صورت میں یہ وائرس دنیا بھر میں لاکھوں انسانوں کو ہلاک کرنے کا باعث بن سکتا ہے۔ اس لئے اس وائرس کو وبائی صورت اختیارکرنے سے روکنے کے موثر اقدامات کئے جائیں۔ امریکہ اور ہالینڈ کے سائنس دانوں نے علیحدہ علیحدہ تحقیق میں ثابت کیا ہے کہ ایچ فائیو این ون وائرس اپنی ہیت میں تبدیلی لا کر اُسی تیزی سے ایک جانور سے دوسرے جانور اور ایک انسان سے دوسرے انسان میں منتقل ہوسکتا ہے جس تیزی سے یہ ایک پرندے سے دوسرے پرندے میں منتقل ہوتا ہے۔لندن…این جی ٹی…گذشتہ دنوں جاپان سے تعلق رکھنے والے دنیا کے معمر ترین کتےPusukeکے انتقال کے بعد برطانوی کاؤنٹی ایسکس سے تعلق رکھنے والےPipنامی کتے کو دنیا کا معمر ترین بقیدِ حیات کتا تسلیم کرلیا گیا ہے۔24سالہ Pipایکروبیٹک صلاحیتوں سے مالا مال ہے اور آگ کے چکر سے چھلانگ لگانے کے علاوہ ہتھیاروں کا سراغ لگانے اور برطانوی شاہی خاندان کے لیے بھی کرتب بازی کا مظاہرہ کرچکا ہے۔اب تک ہزاروں منفرد اور دلچسپ پرفارمنس کا مظاہرہ کرنے والےPipکی عمر24 برس 5 ماہ ہے جس کے تحت اُسے دنیا کے معمر ترین کتے کے اعزاز کا حقدار ٹھہرایا گیا ہے۔کھٹمنڈو…این جی ٹی…نیپال میں ہا تھیوں کے درمیان دلچسپ مقابلہ حسن کا انعقاد کیا گیا ۔اس حسن کے مقابلے میں زیوارت سے لدھے اور دیوہیکل جسم پر رنگ برنگی چاک سے نقش و نگار بنائے ہاتھیوں نے شرکت کی اور کسی نازک نخریلی ماڈل کی طرح جج کے سامنے کیٹ واک کر کے اپنے حسن کے جلوے دکھائے۔ نیپال میں جاری تین روزہ اس فیسٹیول کے دوران ہا تھیوں نے فٹ بال اور دوڑکے مقابلوں میں بھی حصہ لے کر لو گوں کو محظوظ کیا۔ ہاتھیوں کی دلکشی اور دیگر صلا حیتوں کو دیکھنے کیلئے مقامی افراد کے علاوہ دنیا بھر سے آئے سیا حوں کی بھی کثیر تعداد اس فیسٹیول میں مو جود تھی۔نیویارک…این جی ٹی…ایک امریکی نو جوان کے با پ نے اُسے خوش کر نے کے لیے انوکھا انداز اختیار کیا ہے جو روز صج اپنے بیٹے کے لیے ایک نیا روپ بھر تا ہے ۔ Dale Price کابیٹا جب اسکو ل روانہ ہو تا ہے تو وہ روز ایک ایسے حلیے میں اسے الوداع کہتاہے جو نہ صرف اس کے بیٹے بلکہ اسکو ل وین میں سوارتمام بچوں کے چہرے پر مسکراہٹ بکھیر دیتا ہے ۔Daleکبھی سپر مین بنتا ہے تو کبھی جو کر ،گو کہ کبھی کبھی اس کاعجیب و غریب حلیہ اس کے بیٹے کے لیے شر مندگی کا با عث بھی بن جاتا ہے لیکن زیادہ تر وہ اپنے والد کو مختلف روپ میں دیکھ کر خو ش ہو تا ہے۔ ڈیل ابھی تک ایک سو ستر(170) مختلف ر وپ دھارچکا ہے اور وہ روز صبح اپنے بیٹے کو ہنسا نے کے لیے یہ کا م مستقبل میں بھی جا ری رکھنے کاارادہ رکھتا ہے۔میڈرڈ…این جی ٹی…دنیا بھر کے مختلف ممالک میں ایسے لو گوں کی کمی نہیں جو نت نئے انداز اپنا کر تفریح حاصل کر تے ہیں ۔اسپین کے شہر Alicanteمیں سالانہ فلور فائیٹ فیسٹیول کا انعقادکیا گیا جس میں شہریوں نے گلیوں میں جمع ہو کر ایک دوسرے پر آٹے کی بارش کی۔ اس فائیٹ میں مرد اور خواتین نے خصوصی طورپر تیار کردہ فوجی طرز کے لباس پہن کر شرکت کی جبکہ آٹے کے ملیدے کو برتنوں کے بجائے پائپ کے ذریعے پانی کی طرح ایک دوسرے پر بر سایا اور محظوظ ہوئے۔ اسپین میں فلور فائیٹ فیسٹیول دوسوسال پرانا تہوار ہے جسے آج بھی شہری ہر سال بھر پور جوش وجذبے سے مناتے نظر آتے ہیں۔صوبے تقسیم کرانے والوں کا ٹارگٹ پورا نہیں ہونے دینگے، اسفندیاراسلام آباد . . . . . اے این پی کے سربراہ اسفند یار ولی نے کہا ہے کہ صوبے تقسیم کرانے والوں کا ٹارگٹ پورا نہیں ہونے دینگے۔ پارلیمنٹ ہاوٴس کے باہر میڈیا سے گفتگو کرتے ہوئے انہوں نے کہا کہ وہ صوبوں کی تقسیم کے خلاف نہیں، آئین میں طریقہ کار دیا گیا ہے۔ انہوں نے مزید کہا کہ صوبوں سے متعلق قرارداد غیر آئینی تھی، مسئلہ جب حل ہوگا جب صوبائی اسمبلیاں 2تہائی اکثریت سے قراردادپاس کریں۔ اسفند یار ولی نے کہا کہ 18ویں ترمیم کے مطابق صوبوں کو خود مختاری دی گئی ہے اور صوبے بنانے کے آئینی طریقے موجود ہیں۔ انہوں نے کہا کہ ہم ان لوگوں کے عزائم سے واقف ہیں جو صوبوں کی تقسیم چاہتے ہیں، انکا ٹارگٹ پورا نہیں ہونا دینگے۔اسلام آباد . . . . . سابق بھارتی وزیر مملکت خارجہ امور اور رکن پارلیمنٹ ڈاکٹر ششی تھرور نے کہا ہے کہ بھارتی حکومت تجارتی اور ویزا پالیسی میں تبدیلی کر رہی ہے ۔ اسلام آباد میں پاکستان اوربھارت تعاون یا جھگڑا کے موضوع پر پالیسی مباحثے میں انہوں نے کہا کہ دنیا کو آج توانائی، ماحولیات، دہشت گردی اورغیر جمہوری اقدار جیسے مسائل کاسامنا ہے،،ششی تھرور کا کہنا تھا کہ پاکستان ، افغانستان اور بھارت کے درمیان تجارت ہونی چاہیے۔ افغانستان میں امن خطے کے مفاد میں ہے۔ سابق بھارتی وزیرمملکت خارجہ امور نے کہا کہ وہ پرامن اور مضبوط پاکستان چاہتے ہیں۔کراچی . . . . . کراچی کے مختلف علاقوں میں فائرنگ کے واقعات میں 5افراد ہلاک جبکہ دو زخمی ہوگئے۔پولیس کے مطابق عیسیٰ نگری میں فائرنگ سے ایک شخص 40 سالہ سعید ولد وکیل ہلاک ہو گیا جس کی لاش کو عباسی شہید اسپتال منتقل کیا گیا، جبکہ پرانی سبزی منڈی کے قریب فائرنگ سے دو افراد زخمی ہوگئے۔۔منگھوپیر سے ایک نامعلوم شخص کی لاش ملی جسے فائرنگ کر کے ہلاک کیا گیا۔ ابراہیم حیدری کے ریڑھی گوٹھ میں نالے سے ایک شخص کی لاش ملی جس کی شناخت نہیں ہوسکی۔ پی آئی بی کالونی میں گھر میں فائرنگ سے 15 سالہ عثمان ہلاک ہو گیا، پولیس نے دعویٰ کیا ہے کہ عثمان نے خودکشی کی ہے۔ کورنگی کراسنگ کے قریب ایک گھر سے محمد کامران کی لاش ملی ہے جو فائرنگ سے ہلاک ہوا، حکام کے مطابق مقتول نشے کا عادی تھا۔اسلام آباد . . . . . وفاقی وزیر اطلاعات فردوس عاشق اعوان نے کہاہے کہ عسکری ادارے وفاقی حکومت کے ماتحت کام کر رہے ہیں، نواز شریف نہ جانے عسکری اداروں پر کس قسم کاکنٹرول چاہتے ہیں، ان کا کہنا ہے کہ نواز شریف اپنے دور حکومت میں اس طرح کی کوشش کر کے خود بھی گئے اور جمہوریت بھی گئی، اب وہ چاہتے ہیں کہ موجودہ حکومت بھی کچھ ایسی غلطی کرے۔ اسلام آباد میں پیپلز پارٹی کے بانی ذوالفقار علی بھٹو کی 84 ویں سالگرہ کی تقریب میں صحافیوں سے غیررسمی گفتگو کرتے ہوئے فردوس عاشق اعوان نے کہاکہ کسی سیاسی جماعت کی خواہش پر حکومت جا سکتی ہے نہ انتخابات کرائے جائیں گے۔ وفاقی وزیر اطلاعات نے کہاکہ الیکشن کمیشن ہی تیار نہیں تو قبل از وقت انتخابات کیسے کرائے جاسکتے ہیں حکومت کو مینڈیٹ 2013 تک ملا ہے، اگر اس دوران کوئی ایسی صورتحال پیدا ہوئی تو اتحادیوں کے ساتھ مشاورت سے فیصلہ کریں گے۔ فردوس عاشق اعوان نے کہاکہ اداروں کے درمیان پہلے تصادم ہوا نہ اب ہوگا۔ ایک سوال کے جواب میں انہوں نے کہاکہ سپریم کورٹ کی طرف سے انہیں ابھی تک کوئی نوٹس نہیں ملا۔ فردوس عاشق اعوان کا کہنا تھا کہ عدلیہ اور فوج سمیت تمام سرکاری اداروں کے ملازمین پر اثاثے ظاہر کرنے کی پابندی کافیصلہ کابینہ کا ہے اور اس پر عمل درآمد ہو گا۔ممبئی … کترینہ کیف کے لیے نیا آئٹم سونگ چکنی چمیلی کافی خوش قسمت ثابت ہورہا ہے کیونکہ نہ صرف شیلا کی جوانی کے بعد اس گانے نے مقبولیت کے نئے ریکارڈ قائم کردیے ہیں بلکہ کترینہ کی ڈیمانڈ میں بھی اضافہ ہوگیا ہے۔تازہ ترین اطلاعات کے مطابق بالی ووڈ کی شیلا اور چکنی چمیلی 24سالہ کترینہ کیف62سالہ تامل سپر اسٹار رجنی کانت کیساتھ رومانس کرتی نظر آئینگی۔تامل زبان کی فلم کوچادیاں کی ہدایتکاری رجنی کانت کی بیٹی سوندریا دے رہی ہیں جنہوں نے ان خبروں کی تصدیق کردی ہے کہ فلم کی ہیروئن کے کردار کے لیے کترینہ سے بات چیت جاری ہے۔واضح رہے کہ اس فلم میں ہیروئن کے کردار کے لیے پہلے ودیا بالن کا نام لیا جارہا تھا تاہم کترینہ ودیا کو مات دیتے ہوئے اس فلم میں جگہ بنانے میں کامیاب ہوگئی ہیں۔پیانگ یانگ …شمالی کوریاآنجہانی رہنما کم جونگ ال کی موت کے بعد تاحال سوگ میں ڈوبا ہوا ہے تاہم جنوبی کوریا میں ایک ایسا شخص موجود ہے جسے کم جونگ کے انتقال پر گہرا دکھ ہوا ہے۔61سالہ کم یونگ سِک دراصل شمالی کوریا کے رہنما کم جونگ اِل کا ہو بہوہم شکل ہے۔پڑوسی اور حریف ملک کے رہنما سے حد درجہ مماثلت رکھتے کم یونگ سِک کو جنوبی کوریا میں ایک سلیبرٹی کادرجہ حاصل ہے جہاں وہ مختلف اشتہارات،فلموں اور پروگرامز میں شمالی کورین رہنما کی نقالی بخوبی کرتا نظر آتا ہے۔ویلنگٹن… کیچ جتا ئے میچ،یہ با ت کر کٹ کے کھیل کے لیے کہی جا تی ہے جس میں مشکل کیچ پکڑ نے والا فیلڈر ہیر و بن جا تا ہے ۔حال میں نیوزی لینڈ میں ہونے والے ایک ٹی ٹو ئنٹی میچ میں ایک فیلڈر نے با ؤنڈری کو کر اس کر تی گیند کو ہوا میں اس شاندار طر یقے سے رو کا جس نے دیکھنے والوں کو حیران کردیا۔ با ؤڈری پر کھڑ ے فیلڈ ر نے نہ صرف ہوا میں اچھل کر گیند کو باؤ نڈری سے پار جا نے سے رو کا بلکہ گرنے سے قبل ہوا میں ہی گیند اچھا ل کر اپنے سامنے کھڑے فیلڈر کے ہا تھ میں دے دی اور یوں کر کٹ کی دنیا کا ایک حیر ت انگیزترین کیچ سامنے آیا۔اس بے مثا ل کیچ کو کرکٹ کی دنیا کابہترین کیچ بھی کہا جا رہا ہے جسے یو ٹیوب پر ابھی تک پا نچ لاکھ سے زائد افراد دیکھ چکے ہیں ۔کراچی … ملک بھر کے تمام نادرا رجسٹریشن سینٹرز الیکشن کمیشن کے حکم پر انتخابی فہرستوں کی بروقت تکمیل کیلئے 5 فروری تک مسلسل ڈیٹا انٹری آپریشن کے امور انجام دیں گے۔ یہ بات ڈپٹی چیئرمین نادرا طارق ملک نے جنرل منیجرز کی کانفرنس سے خطاب میں بتائی۔ نادرا رجسٹریشن سینٹرز 10 جنوری سے 5 فروری تک صبح 8 بجے سے رات 10 بجے تک ڈیٹا انٹری آپریشن کی تکمیل کیلئے نادرا مراکزہفتہ وار تعطیل کے علاوہ دیگر تعطیلات میں بھی منصوبے کی تکمیل تک مسلسل کام کریں گے، نادرا کے ڈپٹی چیئرمین نے بتایا کہ شہریوں کی رجسٹریشن، ب فارم میں بچوں کااندراج اور شناختی کارڈز کے اجراء کیلئے نادرا کی رجسٹریشن وین اور سیمی موبائل یونٹ صبح 8 بجے سے شام 7 بجے کام کریں گے اور رجسٹریشن گاڑیاں نادرا کے مراکز کے قریب ہی تعینات کی گئی ہیں۔ طارق ملک نے بتایا کہ انتخابی فہرستوں کی تیاری پر کام کرنے والے ملازمین کو ایک اضافی تنخواہ بھی دی جائے گی۔ لاہور … مسلم لیگ ن کے رہنما سینیٹر پرویز رشید نے کہا ہے کہ رحمان ملک ماضی کے قصے چھوڑ کر اپنے ان گناہوں کا حساب دیں جن کی طرف سپریم کورٹ نے واضح اشارہ دے دیا ہے۔ لاہورسے جاری اپنے بیان میں سینیٹر پرویز رشید کا کہنا تھا کہ رحمان ملک کاغذ کے جن جعلی ٹکڑوں کو دکھاتے پھر رہے ہیں سپریم کورٹ انہیں تاریخ کے کوڑے دان میں پھینک چکی ہے۔ انہوں نے کہا کہ پاکستان کی سیاسی تاریخ میں کوئی سیاستدان نہیں جس نے نواز شریف جیسی استقامت اور حوصلے کا مظاہرہ کیا ہو۔ پرویز رشید کا کہنا تھا کہ نواز شریف نے جیل، جلا وطنی اور مالی نقصانات کے باوجود اصولوں پر کبھی سمجھوتہ نہیں کیا۔اسلام آباد … اسلام آباد کی سیشن کورٹ نے میمو گیٹ کے مرکزی کردار منصور اعجاز کے خلاف مقدمہ کے اندراج کی درخواست پر سماعت 12 جنوری تک ملتوی کردی ہے ۔ اسلام آباد میں پیپلز پارٹی کے مقامی رہنماء راجا خالد جاوید نے ضابطہ فوجداری کی دفعہ 22 اے کے تحت سیشن کورٹ میں درخواست دائر کی ہے۔ اس درخواست میں کہا گیا ہے کہ منصور اعجاز نے پاکستانی عوام کو حکومت کے خلاف بغاوت پر اکسانے کی کوشش کی، اس الزام میں وفاقی پولیس کو حکم دیا جائے کہ وہ منصور اعجاز کے خلاف مقدمہ درج کرے۔ عدالت نے اس درخواست پر پولیس کو نوٹس جاری کیا تھا لیکن آج اس کی سماعت کے دوران پولیس کی طرف سے کوئی جواب نہ آنے پر سماعت ملتوی کردی گئی ۔اسلام آباد … پاکستان پیپلز پارٹی کے شریک چیئرمین اور صدر آصف علی زرداری نے عدالت عظمیٰ کے فیصلے کا جائزہ لینے کے لئے پارٹی کی مرکزی قیادت کا ہنگامی اجلاس ایوان صدر میں طلب کر لیا ہے۔ صدارتی ترجمان فرحت اللہ بابر نے اجلاس طلب کئے جانے کی تصدیق کی ہے، ان کا کہنا ہے کہ صدر زرداری نے پارٹی کے مرکزی رہنماوٴں کو ایوان صدر مشاورت کے لئے بلایا ہے۔ ذرائع کے مطابق صدر زرداری اس وقت کراچی میں ہیں اور بلاول ہاوٴس میں تمام طے شدہ مصروفیات ترک کر کے اسلام آباد پہنچ رہے ہیں۔ پارٹی کے مرکزی رہنماوٴں اور وفاقی وزراء کو بھی فوری طور پر اسلام آباد پہنچنے کی ہدایات دی گئی ہیں۔ ذرائع نے بتایا کہ وزیر اعظم گیلانی بھی اجلاس میں شریک ہوں گے جس میں سپریم کورٹ کے 5 رکنی بینچ کے این آر او عملدرآمد کیس پر دیئے گئے فیصلے پر مشاورت کے بعد حکومت آئندہ کا لائحہ عمل بھی طے کرے گی۔ ذرائع کا کہنا ہے کہ اجلاس میں حکومتی جماعت پیپلز پارٹی کی طرف سے اہم فیصلے متوقع ہیں۔ اسلام آباد … مسلم لیگ ن کے رہنماء احسن اقبال صحافیوں کو دھمکیوں کی تحقیقات کرنے والی خصوصی پارلیمانی کمیٹی کے چیئرمین منتخب کرلئے گئے۔ احسن اقبال کو خصوصی پارلیمانی کمیٹی کے اجلاس میں متفقہ طور پر چیئرمین کا انتخاب کیا گیا۔ کمیٹی اپنے قواعد و ضوابط اور طریقہ کار کے حوالے سے صحافتی تنظیموں کی رائے حاصل کریگی۔ کمیٹی نے صحافیوں کو ملنے والی دھمکیوں اوراس حوالے سے کی گئی کارروائی پر وزارت داخلہ، اطلاعات و نشریات اور کابینہ ڈویژن سے ایک ہفتے میں رپورٹ طلب کر لی۔ پشاور … جیو نیوز پر بوڑھے میا ں بیوی سے متعلق خبر نشر ہونے کے بعد مخیر حضرات نے مالی امداد بھیجنے کا سلسلہ شروع کر دیا ہے جبکہ اہلیان علاقہ بھی میدان میں آگئے ہیں۔ پشاور کے رہائشی 70 سالہ عبدالعزیز کی المناک داستان نشر ہونے کے بعد کئی مخیر حضرات نے جیو نیوز سے رابطہ کیا ہے۔ پنجاب کے علاقہ ساہیوال کے محمد خلیل کی جانب سے متاثرہ بوڑھے خاندان کے لئے نقد مالی امداد ارسال کی گئی ہے، جبکہ دیگر کئی مخیر حضرات بھی ان کی داد رسی کررہے ہیں۔ دوسری جانب اہل علاقہ بھی بوڑھے میاں بیوی کی داد رسی کیلئے سرگرم ہو گئے ہیں اور 70 سالہ عبدالعزیز کے بھتیجے ایاز کو تنبیہ کی ہے کہ وہ گھرکی ملکیت کیلئے ان پر تشدد سے باز رہیں۔پشاور … وزیر اعلی خیبر پختونخوا امیر حیدر خان ہوتی نے کہا ہے کہ طلبہ سے ملک وقوم کا مستقبل وابستہ ہے ،طلباء اپنی کارکردگی کے ذریعے علم، امن ،انسانیت اور مذہب کے دشمنوں کو شکست دے سکتے ہیں۔ پشاور تعلیمی بورڈ کے تحت میٹرک ، ایف اے اور ایف ایس سی کے امتحانات میں نمایاں پوزیشن حاصل کرنے والے طلباء و طالبات میں انعامات تقسیم کرنے کی تقریب سے خطاب کرتے ہوئے وزیر اعلیٰ امیر حیدر ہوتی نے کہا کہ حکومت نے عوام اور نوجوان نسل کو جہالت کے اندھیروں میں دھکیلنے کی سازشوں کو خاک میں ملانے اور قوم کو روشنی کی طرف لے جانے کا عزم کر رکھا ہے۔ ان کا کہنا تھا کہ تعلیم کے فروغ پر سرمایہ کاری روشن مستقبل کی ضمانت ہے، دہشت گردی اور انتہا پسندی کی سوچ کا مقابلہ کرنے کے لئے تعلیم ہی موٴثر ہتھیار ہے۔ اس موقع پر 157 طلبہ و طالبات میں بالترتیب 50۔45 اور 40 ہزار روپے کے نقد انعامات تقسیم کئے گئے۔ نوابشاہ …متحدہ قومی موومنٹ کے قائد الطاف حسین نے کہاہے کہ ایم کیوایم کی آوازآج پاکستان کے چپہ چپہ میں گونج رہی ہے اوروہ ملک کے تمام محروموں کے دلوں کی آوازبن چکی ہے۔ انہوں نے یہ بات آج نوابشاہ میں ایم کیوایم کے زیراہتمام منعقدہ خواتین کے اجتماع سے ٹیلیفون پر خطاب کرتے ہوئے کہی۔ اجتماع میں طالبات سمیت خواتین کی بڑی تعدادشریک تھی۔الطاف حسین نے کہاکہ ایم کیوایم غریب ومتوسط طبقہ کے حقوق کی جدوجہد کررہی ہے ، ایم کیوایم ملک میں خواتین کومردوں کے مساوی مقام دلاناچاہتی ہے، ایم کیوایم سمجھتی ہے کہ خواتین بھی معاشرے کامساوی حصہ ہیں اورانہیں بھی ملازمتوں سمیت زندگی کے تمام شعبوں میں برابرکاحصہ دیاجائے۔ایم کیوایم خواتین کو کاروکاری،غیرت کے نام پر قتل وغارتگری اور قرآن سے شادی جیسی ظالمانہ رسومات سے نجات دلانا چاہتی ہے۔ انہوں نے دیہی علاقوں کی خواتین سے کہاکہ وہ فرسودہ ظالمانہ نظام کے خلاف الطاف بھائی کاساتھ دیں۔انہوں نے کہاکہ میں چاہتاہوں کہ ملک میں خواتین کوعزت واحترم کی زندگی حاصل ہو،ان کااحترام کیاجائے اورانہیں حقیرنہ سمجھاجائے۔ لاہور… پیپلز پارٹی کے رکن قومی اسمبلی جمشید دستی نے پارٹی چھوڑنے کا اعلان کر دیا ہے۔ جمشید دستی کا کہنا تھا کہ انکا استعفیٰ پارٹی قیادت کے پاس پہنچ چکا ہے اور وہ قومی اسمبلی کی نشست سے بھی مستعفی ہو رہے ہیں۔ انکا کہنا تھا کہ وہ آزاد حیثیت میں حنا ربانی کھر کے حلقے سے الیکشن لڑیں گے جنہیں، بقول انکے، مظفر گڑھ میں سیاہ سفید کا مالک بنا دیا گیا ہے۔لندن…این جی ٹی…فٹ بال کے میچ میں کس کھلا ڑی کی کِک کیا کما ل دکھا د ے یہ کسی کو نہیں پتا ہو تا۔ ایسا ہی کچھ غیر متوقع منظر United Leedsا ور Arsenal کی ٹیموں کے دوران ہو نے والے ایک میچ میں نظر آیا جب کھلا ڑی کی زوردا رکک نے لا ئیو کو ریج کر تی ٹی وی چینل کی ٹیم کو پریشان کر دیا۔ کھلا ڑی نے کک تو لگا ئی گیند کو گو ل میں پہنچا نے کے لیے لیکن یہ جا پہنچی ٹی وی اینکر کے سر پر جس نے حا ضر دما غی کومظا ہرہ کرتے ہو ئے بر وقت جھک کر خو د کو اس اچانک حملے سے بچا یا اور مسکر اکر کھلا ڑیوں کو کھیل جا ری رکھنے کا اشا رہ کیا ۔کراچی ... مسلم لیگ فنکشنل کے سربراہ اور حروں کے روحانی پیشوا پیر صاحب پگارا کے انتقال پر مختلف سیاسی و سماجی رہ نماوٴں نے گہرے دکھ اور افسوس کا اظہار کیا ہے،انہوں نے اسے قومی سانحہ قرار دیتے ہوئے کہا ہے کہ پیر صاحب پگارا کی وفات سے ملکی سیاست میں پیدا ہونے والا خلا پر کرنا مشکل ہو گا ۔مسلم لیگ ن کے صدر محمد نواز شریف اور پنجاب کے وزیراعلیٰ محمد شہباز شریف نے پیر صاحب پگارا کے انتقال پر گہرے دکھ اور افسوس کا اظہار کیا ہے،انہوں نے کہا کہ ملک ایک منجھے ہوئے سیاست دان سے محروم ہو گیا ہے،مسلم لیگ ق کے صدر چودھری شجاعت حسین اورچودھری پرویز الہٰی نے اپنے پیغام میں مرحوم کی خدمات کو ناقابلِ فراموش قرار دیا ہے،تحریک انصاف کے رہ نما خورشید قصوری نے بھی پیر صاحب پگارا کی وفات پر گہرے دکھ اور افسوس کا اظہار کیا ہے،پاکستان عوامی تحریک کے سربراہ علامہ طاہرالقادری نے اسے ناقابل تلافی نقصان قرار دیتے ہوئے ان کی مغفرت کی دعا کی ہے۔انقرہ …جنگ نیوز…ترکی نے ایران سے شام کو بھیجے جانیوالے فوجی ساز و سامان کے 4 ٹرک پکڑ لئے۔ ڈوگان خبر رساں دارے کی رپورٹ کے مطابق صوبہ کلس کے گورنر یوسف اوداباس نے بتایا کہ کسٹم حکام نے خفیہ اطلاعات ملنے کے بعد آنکوپنیار کی سرحد پر شام میں داخل ہونے والے 4 مشتبہ ٹرکوں کو قبضہ میں لے لیا جن کے بارے میں خدشہ ظاہر کیا جا رہا ہے کہ یہ مبینہ طور پر فوجی ساز و سامان سے لدے ہوئے ہیں۔ انہوں نے کہا کہ کارگو کے معائنہ کیلئے انقرہ سے ماہرین کی ٹیم روانہ کر دی گئی ہے۔ یاد رہے ترکی نے گزشتہ برس نومبر میں شام کی حکومت پر انسانی حقوق کی خلاف ورزیوں پر معاشی پابندیاں عائد کر دی تھیں۔ابوظہبی …جنگ نیوز… جاپان نے مغربی ممالک اور ایران کے مابین تیل کے مسئلہ پر کشیدگی میں اضافہ پر تشویش کا اظہار کیا ہے۔ جاپانی وزیر خارجہ کوئچیرو گیمبا نے کہا ہے کہ ان کے ملک کو مغربی ممالک کی جانب سے ایران پر تیل کی پابندیوں کے ممکنہ فیصلوں اور تہران کی جانب سے جوابی کارروائی میں آبنائے ہرمز کو ہر قسم کی آمدورفت کیلئے بند کرنے کی دھمکیوں سے پیدا ہونے والی صورتحال پر سخت تشویش ہے۔ انہوں نے کہاکہ ہمیں یقین ہے کہ اس مسئلہ کو سفارتی اور پرامن طور پر حل کرنا چاہئے۔ انہوں نے زور دیکر کہا کہ ایران کے ساتھ مذاکرات کے سلسلہ کو جاری رکھا جائے۔ ایرانی وزیر خارجہ خلیجی ممالک سے تیل کی بلاتعطل سپلائی کی یقین دہانی کے حصول کے سلسلہ میں اس وقت یو اے ای کے دورہ پر ہیں۔کراچی ... شہنشاہ غزل مہدی حسن کو طبیعت کی خرابی کے باعث نجی اسپتال کے انتہائی نگہداشت کے وارڈ میں داخل کرادیا گیا۔شہنشاہ غزل مہدی حسن کے بیٹے عارف مہدی کے مطابق گلوکار مہدی حسن کی رات گئے طبیعت بگڑ جانے کے باعث اسٹیڈیم روڈ کراچی پر واقع نجی اسپتال کے انتہائی نگہداشت کے وارڈ میں داخل کرایا گیا۔عارف مہدی کا کہنا تھا کہ مہدی حسن کو سانس لینے میں تکلیف کی شکایت ہے۔میرن شاہ ... شمالی وزیرستان کے علاقے میران شاہ میں جاسوس طیارے کے حملے میں چار افراد ہلاک ہوگئے ہیں۔غیرملکی خبرایجنسی کے مطابق امریکی جاسوس طیارے نے شمالی وزیرستان کے علاقے میران شاہ میں ایک گھر پر دو میزائل داغے گئے، جس کے باعث چار افراد ہلاک ہوگئے۔ خبرایجنسی کے مطابق جاسوس طیارے کے حملے کے بعد گھر میں آگ لگ گئی،خبرایجنسی کے مطابق 26 نومبر کو مہمند ایجنسی میں نیٹو حملے کے بعد جاسوس طیارے کے حملے عارضی طور پر روک دیے گئے تھے۔لاہور… سردیوں میں بجلی کا شارٹ فال 6 ہزار میگاواٹ کی ریکارڈ سطح تک پہنچ گیا ۔ لاہور سمیت بڑے شہروں میں لوڈشیڈنگ بارہ گھنٹے جبکہ چھوٹے شہروں اور دیہات میں بیس گھنٹے تک بڑھ گئی۔ ملکی تاریخ میں پہلی بار موسم سرما کے دوران بجلی کی لوڈشیڈنگ تمام حدیں پار کر گئی ہے۔ پیپکو ذرائع کے مطابق اس وقت ملک میں بجلی کی مجموعی پیداوار صرف 7 ہزار جبکہ طلب 13 ہزار میگاواٹ سے بھی زیادہ ہے اور شارٹ فال چھ ہزار تک بڑھ گیا ہے۔ پیپکو ذرائع کے مطابق پی ایس او نے بھی رقم نہ ملنے پر پیپکو کو تیل کی فراہمی بند کر دی ہے جس سے بجلی کی پیداوار میں کمی واقع ہوئی ہے۔ شہروں میں بارہ بارہ گھنٹے اور دیہات میں بیس گھنٹے لوڈشیڈنگ کے باعث عوام ،تاجراور دیگر طبقے شدید مشکلات اور پریشانی سے دوچار ہیں۔ انہوں نے سردیوں میں لوڈشیڈنگ کی اس صورتحال کو حکومت کی واضح ناکامی قرار دیا ہے۔لندن…جنگ نیوز… متحدہ قومی موومنٹ کے قائد الطاف حسین نے حروں کے روحانی پیشوا اور پاکستان کی بزرگ سیاسی شخصیت پیر صاحب پگارا کی وفات پر دلی صدمے اور گہرے رنج و غم کا اظہار کیا ہے۔ بدھ کو یہاں جاری اپنے تعزیتی بیان میں الطاف حسین نے پیر صاحب پگارا کو زبردست خراج عقیدت پیش کرتے ہوئے کہا کہ پیر صاحب پگارا محض مسلم لیگ فنکشنل کے سربراہ ہی نہیں بلکہ پاکستان کی ایک نہایت محترم اور بزرگ سیاسی شخصیت تھے جنہوں نے پاکستان کی سیاست میں نہایت اہم کردار ادا کیا، ان کے انتقال سے پاکستان کی سیاست کا ایک عہد ختم ہو گیا، جسے پاکستان کی سیاسی تاریخ کبھی فراموش نہیں کر سکے گی، ان کے انتقال سے ملکی سیاست میں جو خلاء پیدا ہو گیا ہے وہ پر نہیں ہو سکتا۔ الطاف حسین نے پیر صاحب پگارا کے صاحبزادوں سمیت اہل خانہ، ان کے خلفاء، مریدوں، پاکستان مسلم لیگ فنکشنل کے رہنماوٴں اور کارکنوں سمیت تمام عقیدت مندوں سے دلی تعزیت کا اظہار کرتے ہوئے کہا کہ مجھ سمیت ایم کیو ایم کے تمام کارکنان آپ کے غم میں برابر کے شریک ہیں۔ انہوں نے دعا کی کہ اللہ تعالیٰ پیر صاحب پگارا کی مغفرت فرمائے، مرحوم کو جنت الفردوس میں جگہ دے اور تمام سوگواروں کو صبر جمیل عطا کرے۔ الطاف حسین نے تمام عوام سے بھی اپیل کی کہ وہ پیر صاحب پگارا کی مغفرت اور ان کے درجات کی بلندی کیلئے دعا کریں۔الاسکا …جنگ نیوز… امریکا میں 10 فٹ برف پڑنے سے نظام زندگی درہم برہم ہوگیا۔ ذرائع ابلاغ کے مطابق امریکہ کی ریاست الاسکا میں موسم سرما کی شدید برف باری نے تباہی مچا دی ۔ شدید برف باری کے باعث کئی گھروں کی چھتیں گرنے سے سینکڑوں افراد بے گھر ہوگئے۔ سڑکوں پر10فٹ برف پڑنے سے ذرائع آمدورفت شدید طورپرمتاثرہو گئے۔ امدادی ٹیمیں سڑکوں سے برف ہٹانے میں مصروف ہیں ۔سربیا …جنگ نیوز… مشرقی یورپ کے ملک سربیا میں برف باری کا20 سالہ ریکارڈ ٹوٹ گیا۔ ہزاروں افراد گھروں میں پھنس گئے۔ ذرائع ابلاغ کے مطابق سربیا میں رواں برس گذشتہ 20 سالوں سے زیادہ برف پڑی ہے جس کے باعث ذرائع مواصلات اور آمدورفت درہم برہم ہوگئے اور ہزاروں افراد گھروں میں محصور ہوکر رہ گئے۔ محکمہ موسمیات نے آئندہ چند روز تک برف باری نہ ہونے کا امکان ظاہرکیا ہے جس کے بعد لوگ موسم میں تبدیلی کا شدت سے انتظار کررہے ہیں۔ امدادی کارکن سڑکوں اور گھروں کے گرد سے برف ہٹانے اور لوگوں کومحفوظ مقامات پر منتقل کرنے میں مصروف ہیں۔واشنگٹن …جنگ نیوز… امریکا اور فرانس نے بیرونی طاقتوں کو شام کی موجودہ صورتحال کا ذمہ دار ٹھہرانے پر صدر بشارالاسد کو شدید تنقید کا نشانہ بنایا ہے۔ ذرائع ابلاغ کے مطابق واشنگٹن میں میڈیا سے گفتگوکرتے ہوئے امریکی وزارت خارجہ کی خاتون ترجمان وکٹوریہ نولینڈ نے کہا ہے کہ صدر بشارالاسدنے اپنے خطاب میں شام کی موجودہ صورتحال کو بیرونی سازش کا نتیجہ اور اپنے آپ اورشام کی سیکیورٹی فورسز کو بری الذمہ قرار دیا ہے جو سراسر غلط ہے۔ انہوں نے کہا کہ صدر بشارالاسد کے خطاب سے امریکہ کے اس موقف کو تقویت ملتی ہے کہ انہیں اقتدار سے علیحدہ ہوجانا چاہئے۔ انہوں نے کہا کہ صدر بشارالاسد شام کو صحیح سمت میں لے جانے کے اہل نہیں۔ دوسری جانب پیرس میں فرانس کے وزیر خارجہ نے کہا ہے کہ شام میں بشارالاسد کا خطاب حقائق سے منحرف ہونے کے مترادف ہے۔ انہوں نے کہا کہ صدر بشارالاسد کی حکومت ملک میں فسادات کو فروغ دینے اورمختلف جماعتوں میں تناؤ پیدا کرنے کی ذمہ دار ہے۔جکارتہ ... انڈونیشیا کے جزیرے سماٹرا کے مغربی ساحل پر 7.3 کی شدت کے زلزلے کے بعد سونامی کی وارننگ جاری کردی گئی۔ امریکی جیالوجیکل سروے کے مطابق انڈونیشیا کے ساحلی علاقے آچے سے 261 میل جنوب مغرب میں 29 کلومیٹر گہرائی میں آیا۔ زلزلہ سمندر کی گہرائی میں آیا جس کے بعد سونامی کی وارننگ جاری کی گئی تھی۔ زلزلے کے بعد آچے میں عمارتیں اور مکانات لرز گئے اور لوگ گھروں سے باہر نکل آئے۔ انڈونیشیا کے جزیرے سماٹرا کے مغربی ساحل پر 7.3 کی شدت کے زلزلے کے بعد سونامی کی وارننگ جاری کردی گئی۔یروشلم …جنگ نیوز…بھارت کے وزیر خارجہ ایس ایم کرشنا نے کہا ہے کہ انکا ملک اسرائیل کے ساتھ دہشتگردی کیخلاف جنگ میں تعاون کریگا۔ بھارتی وزیر داخلہ نے اسرائیل کے دورے کے موقع پر تل ابیب میں اخبار نویسوں سے گفتگو کرتے ہوئے کہا کہ میرے دورہ تل ابیب کا مقصد دہشتگردی کیخلاف جنگ میں اسرائیل کے ساتھ تعاون کیلئے حکمت عملی مرتب کرنا ہے۔ بھارتی وزیر خارجہ اسرائیل کے ساتھ آزادانہ تجارت کے معاہدے پر بھی بات چیت کرینگے۔ ایس ایم کرشنا نے کہا کہ دو دہائی قبل دونوں ممالک کے درمیان سفارتی تعلقات قائم ہو چکے ہیں اور اب تک بھارت اسرائیل زراعت، سائنس اور ٹیکنالوجی کے میدان میں ایک دوسرے سے تعاون کر رہے ہیں۔دبئی…جنگ نیوز…متحدہ عرب امارات کے وزیر خارجہ نے الزام عائد کیا ہے کہ شام کی حکومت عرب لیگ کے مبصرین کے ساتھ کوئی تعاون نہیں کر رہی۔ یو اے ای کے وزیر خارجہ شیخ عبدالعزیز بن زید النیہان نے اخبار نویسوں سے گفتگو کرتے ہوئے کہا کہ شام میں عرب لیگ کے مبصرین کا کام روز بروز مشکل سے مشکل ہوتا جا رہا ہے۔ اس سلسلے میں شام کی حکومت اپنے وعدوں کی پاسداری نہیں کرتی۔ انہوں نے کہا کہ بہت افسوس کے ساتھ کہنا پڑتا ہے کہ مبصرین پر حملے کئے گئے یقیناً یہ حملے اپوزیشن نے نہیں کئے۔ متحدہ عرب امارات کے وزیر خارجہ نے کہا کہ مبصرین پر حملے عالمی برادری کیلئے مثبت اشارہ نہیں۔کراچی… افضل ندیم ڈوگر… کراچی کے علاقے صدر بوہری بازار میں مبینہ پولیس مقابلے میں ایک ڈاکو ہلاک اور دو فرار ہو گئے۔ پولیس کا موٴقف ہے کہ صدر میں واقع ایک نجی بینک اور ایک ریسٹورنٹ کے قریب یہ تین افراد کسی واردات کی نیت سے گھوم رہے تھے جب انکا پولیس مقابلہ ہوا۔ ہلاک ہونے والے مبینہ ڈاکو کے ہاتھ میں ایک دستی بم بھی تھا۔اسلام آباد… سپریم کورٹ نے بلوچستان سے ایم این اے ہمایوں عزیز کرد کی رکنیت کو حکم امتناعی جاری کرکے بحال کردیا ہے۔ سابق وزیر یارمحمد رند کی انتخابی عذرداری پر بلوچستان کے الیکشن ٹربیونل نے ہمایوں عزیز کو نااہل قراردیاتھا ، اس پر سپریم کورٹ میں اپیل دائر کی گئی، جسٹس تصدق جیلانی کی سربراہی میں سپریم کورٹ کے 3 رکنی بنچ نے اس پر آج حکم امتناعی جاری کرتے ہوئے ہمایوں عزیز کرد کی رکنیت کو بحال کردیا ، عدالت نے یار محمد رند کو بھی نوٹس جاری کرتے ہوئے سماعت غیر معینہ مدت کیلئے ملتوی کردی۔لاہور پولیس کازہریلیشراب بنانے والی دو فیکٹریوں پر چھاپہ  تین ملزمان گرفتار، بھاری مقدار میں تیار شدہ بوتلیں برآمدلاہور…لاہور پولیس نے ہنجروال اور لٹن روڈ کے علاقہ میں زہریلی شراب بنانے والی دو فیکٹریوں پر چھاپہ مار کر تین ملزمان کو گرفتار کرکے بھاری مقدار میں تیار شدہ بوتلیں اور دیگر سامان قبضہ میں لے لیا ہے۔ پولیس کے مطابق انہیں مخبر کے ذریعے اطلاع ملی تھی کہ مرغزار کے علاقہ میں خرم مسیح نامی شخص نے جعلی شراب تیار کرنے کی فیکٹری بنا رکھی ہے۔ جس پر پولیس نے چھاپہ مار کر ملزم کو گرفتار کر کے جعلی شراب کی سینکڑوں بوتلیں برآمد کرلیں۔دوسری جانب لٹن روڈ پولیس نے پونچھ روڈ پر ایک گھر میں ادویات کی تیاری کی آڑ میں زہریلی شراب تیار کرنے والے کارخانے پر چھاپہ مارا تو مالک موقع سے فرار ہوگیا جبکہ ایک ملازم سلمان کو گرفتار کرلیا گیا ہے۔پولیس نے جائے وقوعہ سے الکوحل کی سیکڑوں بوتلیں ،مشین اور مختلف ادویات کے جعلی اسٹیکر قبضہ میں لے کر ملزمان کے خلاف مقدمہ درج کرلیا۔ڈیلس ٹیکساس ... راجہ زاہد اختر خانزادہ ... امریکہ کی ریاست ٹیکساس کے دو بڑے شہروں ہیوسٹن اور ڈیلس میں شہدائے کربلا کا چہلم مذہبی عقیدت و احترام سے منایاگیا۔ہیوسٹن میں مرکزی جلوس مختلف انجمنوں کی جان سے شہر کے مرکز میں برآمد ہوا، جس نے اہم شاہراہوں پر گشت کیا، ڈیلس میں انجمن غلامان حرکی جانب سے چہلم کا جلوس ڈاؤن ٹاؤن ڈیلس میں واقع سٹی ہال سے برآمد ہوا، جس نے شہر کے صدر مقام میں واقع اہم شاہراہوں پر گشت کیا ،جلوس میں بڑی تعداد میں مرد و خواتین ، بچے شامل تھے۔ جلوس کی قیادت ممتاز شیعہ عالم دین علامہ شمشاد حیدر، سید مرغوب حسین اور دیگر نے کی۔ اس موقع پر جلوس کے منتظم سید مرغوب حسین نے گفتگو کرتے ہوئے کہاکہ جلوس چہلم قبل از وقت برآمد کیاگیا ہے تاکہ تمام افراد چھٹی کا فائدہ اٹھاتے ہوئے شریک ہوسکیں ،جلوس میں علم ذوالجناح بھی برآمد ہوئے جبکہ پورا راستہ عزاداران غم حسین اور شہدائے کربلا سے محبت و عقیدت کے اظہار پر ان کو نوحہ خوانی کے ذریعہ خراج عقیدت پیش کرتے رہے آخر میں عزاداران نے نیاز و لنگر بھی تقسیم کیا۔اسلام آباد… سینیٹ کی ذیلی کمیٹی برائے خزانہ نے مسابقتی کمیشن میں مبینہ کرپشن کی تفصیلات جاری کرتے ہوئے کمیشن کا آڈٹ ، آڈیٹر جنرل آفس سے کرانے کی تجویز دی ہے۔ سینیٹ کی ذیلی کمیٹی خزانہ کے سربراہ اسحاق ڈار نے اپنے بیان میں کہاہے کہ مسابقتی کمیشن میں 68 لاکھ روپے کی مبینہ کرپشن ہوئی، جس کی صرف ریکوری کرنا کافی نہیں بلکہ ذمہ داروں کے خلاف کارروائی ہونی چاہیئے۔ اسحاق ڈار نے کہاہے کہ آڈیٹر جنرل کو مسابقتی کمیشن کا 2009ء اور 2010ء کا آڈٹ کرنا چاہیئے۔راول پنڈی … راول پنڈی کے علاقے شمس آباد میں ایک شادی ہال سے چار افراد مردہ حالت میں لے ہیں جبکہ پانچویں شخص کو نازک حالت میں اسپتال داخل کرادیا گیا ہے۔ پولیس کی ابتدائی رپورٹ کے مطابق چاروں افراد کی موت کمرے میں ممکنہ طور پر دھواں بھر جانے کی وجہ سے دم گھٹنے سے ہوئی۔ مرنے والوں میں محفوظ، نوید، محسن، غلام رسول شامل ہیں۔ واقعہ کے حوالے سے پولیس کی تحقیقات جاری ہیاسلام آباد… مسلم لیگ ہم خیال نے موجودہ حکومت سے مستعفی ہوکر آزاد الیکشن کمیشن کی نگرانی میں غیرجانبدرانہ الیکشن کرانے کا مطالبہ کردیا ہے ۔ مسلم لیگ ہم خیال کی مجلس عاملہ کا اجلاس اسلام آباد میں ہوا، اسکے بعد میڈیا کو بریفنگ میں حامدناصرچٹھہ نے کہاکہ حکومت جس طرح قومی اداروں کو رسوا کررہی ہے وہ قابل مذمت ہے، انہوں نے کہاکہ حکومت ملک میں غیرجانبدارانہ اور آزادانہ الیکشن کرائے، غیرجانبدار سیٹ اپ اور آزاد الیکشن کمیشن قائم کیا جائے، حامدناصرچٹھہ نے کہاکہ صدر اور وزیراعظم پر اعتماد کی قرارداد لائی گئی تو ہم اسکی حمایت نہیں کریں گے، وزیراعظم کیخلاف عدم اعتماد تحریک آئی تو اس پر غور کریں گے، انہوں نے کہاکہ صدر زرداری کی موجودگی میں آزاد الیکشن نہیں ہوسکتے،وہ استعفیٰ دے کر قائم مقام صدر کی نگرانی میں الیکشن کرائیں۔کرچی… پاکستان ہاکی فیڈریشن کے صدر قاسم ضیا نے کہا ہے کہ فیڈریشن پر الزام لگانے والے ثابت کریں یا معافی مانگیں۔ کراچی میں پریس کانفرنس کرتے ہوئے قاسم ضیا نے کہاکہ سابق اولمپئنز نے انسانی اسمگلنگ جیسے سنگین الزامات لگائے ہیں ،وہ الزامات واپس لیں یا معافی مانگیں ،ورنہ انہیں عدالت میں لے جائیں گے۔پاکستان ہاکی فیڈریشن کے صدر نے کہاکہ سابق کھلاڑیوں نے الزامات لگاکر ہاکی اورملک کانام بدنام کیاہے، کھلاڑی کوئی بھی ہوملک یا کھیل سے بڑانہیں۔اس موقع پر پی ایچ ایف کے سیکریٹری آصف باجوہ نے بتایا کہ کراچی کے ہاکی کلب آف پاکستان کی حالت بہتربنانے کے لیے 52کروڑ روپے مختص کیے گئے ہیں۔لاہور… قومی کرکٹرزکے نئے سنٹرل کنٹریکٹ کے لیئے فہرست مرتب کرلی گئی ہے، سابق کپتان شاہد آفریدی کو سنٹرل کنٹریکٹ ملے گا جبکہ توفیق عمر کو بی سے اے کیٹگری میں ترقی دئیے جانے کا امکان ہے ۔ کھلاڑیوں کے سنٹرل کنٹریکٹ کی معیاد31 دسمبر کو ختم ہوگئی تھی، ذرائع کے مطابق نئی فہرست میں کھلاڑیوں کی تعداد 29 سے بڑھا کر 35 کردی گئی ہے، جسے پاکستان کرکٹ بورڈ کے چئیرمین ذکاء اشرف کی منظوری کے بعد جاری کردیا جائے گا، ذرائع کے مطابق سابق کپتان شاہد آفریدی کو بھی سنٹرل کنٹریکٹ دیا جا ئیگاجبکہ کامران اکمل ایک بار پھرفہرست میں جگہ نہیں بنا سکے۔ 2011 میں سب سے کامیاب ٹیسٹ بیٹسمین توفیق عمر بی سے اے کیٹگری میں شامل ہو جائیں گے جبکہ آل راونڈرعبدلرزاق کو ایک بار پھرموقع دیا جاسکتا ہے، اعزاز چیمہ جن کو ماہانہ مشاہرہ دیا جا رہا تھا انہیں بی کیٹگری میں شامل کیئے جانے کا امکان ہے۔اسلام آباد… ایوان صدر کے ترجمان نے واضح کیاہے کہ صدر آصف علی زرداری نے گزشتہ روز کسی مرحلے پر مستعفی ہونے کی پیش کش نہیں کی تھی۔ ترجمان ایوان صدر نے بیان میں واضح کیا ہے گزشتہ شب کے حکمران اتحاد کے اجلاس سے متعلق صدر آصف زرداری سے متعلق بعض رپورٹس ، غلط اور بے بنیاد تھیں، صدر نے اس اجلاس میں یا کسی اور مرحلے پر مستعفی ہونے کی کوئی پیش کش نہیں کی۔مردان… مردان میں دوطلباء تنظیموں کے درمیان تصادم اور کارکنوں کی گرفتاری کیخلاف احتجاجی مظاہرہ کیا گیا۔ پولیس نے لاٹھی چارج کرکے معتدد کوگرفتارکرلیا۔گورنمنٹ پوسٹ گریجوئیٹ کالج مردان میں دو طلبہ تنظیموں کے درمیان گزشتہ روز ہونے والے تصادم اور بعد میں پولیس کی جانب سے مبینہ طورجانبداری کا مظاہرہ کرتے ہوئے متعدد طلباء کارکنوں کی گرفتاری کے خلاف کارکنوں نے احتجاجی مظاہرہ کیا۔کارکنوں نے الزام لگایا کہ پولیس نے جانبداری کے ساتھ طلباء کو گرفتار کیا۔ مشتعل مظاہرین کومنتشر کرنے کے لئے پولیس نے کارروائی کرتے ہوئے آئی ایس ایف کے طلباء پر لاٹھی چارج اور شیلنگ کی جبکہ پولیس نے کالج کے کلاس روم میں گھس کرکارکنوں سمیت دیگر طالب علموں کو بھی گرفتارکرلیا۔ تحریک انصاف کے صوبائی رہنما معظم خان ہوتی نے میڈیا سے گفت گوکرتے کہا کہ پولیس نے بے گناہ طلباء پر وحشیا نہ لاٹھی چارج کرکیظلم کی انتہا کردی ہے۔پشاور… پشاورسمیت خیبرپختونخواکے کئی دوسرے اضلاع میں سنیئر ڈاکٹرسید جمال شاہ کے قتل کے خلاف بڑے سرکاری اسپتالوں میں ڈاکٹروں کی ہڑتال آج تیسرے روزبھی جاری ہے۔اہر امراض قلب ڈاکٹرسید جمال شاہ کو دوماہ قبل پشاورسے اغوا کیا گیاتھا اورہفتہ کے روز ان کی لاش خیبرایجنسی کے علاقے جمرود سے ملی تھی۔ڈاکٹر قتل کے خلاف اسی روز ڈاکٹروں نے احتجاج کرتے ہوئے اپنے نجی کلینکس بند کر دئیے۔اور صوبے بھر کے سرکاری اسپتالوں میں تین روزہ ہڑتال کا اعلان کر دیا۔آج پراونشل ڈاکٹرزایسوسی ایشن کی کال پرپشاوراوردیگراضلاع کے سرکاری اسپتالوں میں ڈاکٹر تیسریروز بھی ہڑتال پر ہیں۔ اسپتالوں میں مریضوں کوصرف ایمرجنسی کور دیا جا رہا ہے۔ تاہم اوپی ڈی اوروارڈز میں ڈاکٹرڈیوٹی نہیں دے رہے۔لاہور… وزیراعلیٰ پنجاب شہباز شریف کا کہنا ہے کہ ان کی حکومت غریب اور عام آدمی کی فلاح و بہبود کے انقلابی پروگرام پر عمل پیرا ہے۔ دیہی اور شہری علاقوں میں بے گھر افراد کو گھروں کی تعمیر کے لئے پلاٹوں کی تقسیم کا منصوبہ بنایا گیا ہے۔ لاہور میں مسلم لیگ ن کے صدر میاں نواز شریف کو فلاحی منصوبوں کے حوالے سے بریفنگ دیتے ہوئے وزیراعلیٰ پنجاب کا کہنا تھا کہ آشیانہ اسکیم مسلم لیگ ن کا کارنامہ ہے۔ دیہی علاقوں میں بے گھر افراد میں تین اور پانچ مرلہ کے ایک لاکھ پلاٹ تقسیم کئے جائیں گے جبکہ شہروں اور قصبوں میں پانچ لاکھ پلاٹ دینے کا ہدف مقرر کیا ہے۔ اس موقع پر میاں نواز شریف نے پنجاب حکومت کے فلاحی منصوبوں کی تعریف کی، ان کا کہنا تھا کہ لاہور کی کچی آبادیوں میں کثیر المنزلہ عمارتوں کی منصوبہ بندی کی جائے۔اسلام آباد… قومی سلامتی سے متعلق پارلیمانی کمیٹی نے خارجہ پالیسی اور پاک امریکا تعلقات پر سفارشات منظور کر لی ہیں۔ کمیٹی کے چیئرمین سینیٹر رضا ربانی نے اجلاس کے بعد میڈیا کو بتایا کہ اس حوالے سے 35سفارشات منظور کی گئی ہیں جنکا تعلق خارجہ اور پاک امریکا تعلقات ہیں۔ انہوں نے کہا کہ ان سفارشات کو پارلیمنٹ کے مشترکہ اجلاس میں منظوری کے لئے پیش کیا جائے گا۔راولپنڈی … پاک فوج نے وزیراعظم گیلانی کے آرمی چیف اور آئی ایس آئی چیف سے متعلق بیانات کو سنگین قرار دے دیا۔ آئی ایس پی آر کی جانب سے جاری کئے گئے بیان میں کہا گیا ہے کہ وزیراعظم کی جانب سے جنرل کیانی اور جنرل پاشا پر لگائے گئے الزامات سنگین نوعیت کے ہیں اور دونوں افسران پر ان سے زیادہ سنگین الزامات نہیں ہوسکتے، جن کے گہرے اثرات مرتب ہوں گے۔ وزیراعظم نے آرمی چیف اور سربراہ آئی ایس آئی سے متعلق اس وقت انٹرویو دیا جب جنرل کیانی چین کے دورے پر تھے۔ وزیراعظم گیلانی نے آرمی چیف اور آئی ایس آئی چیف کے سپریم کورٹ میں جمع کرائے گئے بیانات کو غیر آئینی قرار دیا تھا۔ آئی ایس پی آر نے کہا ہے کہ دونوں افسران پر آئین سے انحراف کا الزام سنگین نوعیت کا ہے۔ آئی ایس پی آر کے مطابق میمو کیس میں سپریم کورٹ کے کہنے پر آرمی چیف جنرل کیانی اور آئی ایس آئی چیف جنرل پاشا نے حقائق بتائے۔ آئی ایس پی آر نے واضح کیا ہے کہ آرمی چیف اور سربراہ آئی ایس آئی کے بیانات سپریم کورٹ میں براہ راست نہیں تھرو پراپر چینل جمع کرائے گئے جو اٹارنی جنرل کے ذریعے جمع کرائے گئے تھے۔ سپریم کورٹ کو خط بھجوایا گیا جس میں بتایا گیا کہ وزارت دفاع کے ذریعے جوابات جمع کرائے جارہے ہیں۔ آئی ایس پی آر کے مطابق وزیراعظم گیلانی نے 16 دسمبر کو کہا کہ بیانات قانون کے مطابق اور مروجہ طریقہ کار کے تحت دیئے گئے ہیں۔ آئی ایس پی آر کے مطابق میمو کیس قابل سماعت ہونے سے متعلق فیصلہ سپریم کورٹ کو کرنا ہے۔اسلام آباد…پیپلزپارٹی کے ایک اعلیٰ سطح کے وفد نے بدھ کی شام جے یو آئی کے سربراہ مولانا فضل الرحمان سے ملاقات کی۔وفد میں وفاقی وزراء سیدخورشید شاہ، نوید قمر اور پارٹی رہنماء راجا پرویز اشرف شامل تھے۔ملاقات کے بعد میڈیا سے بات چیت کرتے ہوئے سید خورشید شاہ نے کہا کہ آرمی چیف اپنی مدت پوری کریں گے ،آئین کے تحت وزیر اعظم کو دوسری باراعتماد کا ووٹ لینے کی ضرورت نہیں ،پاکستان کے عوام اداروں کا ٹکراو برداشت نہیں کرینگے ، سیاسی جماعتوں سے رابطے کرنا ہمارا حق اور فرض ہے ، مسلم لیگ(ن)کی قیادت سے بھی رابطہ کیاہے،تمام سیاسی جماعتوں کواعتماد میں لیناچاہتے ہیں، وزیر اعظم نے ایسا کوئی بیان نہیں دیا جس سے ٹکراوکی صورتحال پیداہو، حکومت پہلے دن سے ٹکراوکی سیاست نہیں چاہتی،اس موقع پر موجود راجہ پرویز اشر ف نے کہا کہ حکومت تصادم کاراستہ اختیار کرنا نہیں چاہتی ، تاہم انھوں نے ڈی جی آئی ایس آئی کی برطرفی کے سوال کاجواب دینے سے گریزکیا اور کہا کہ میرے پاس ایسی کوئی معلومات نہیں، سیکریٹری دفاع کو برطرف کرنا معمول کی بات ہے، مولانا فضل الرحمان سے معمول کی ملاقات تھی،سیاستدانوں کے درمیان رابطے جمہوریت کیلیے اہم ہیں ،صدریا آرمی چیف کی ملاقات معمول کی بات ہوگی۔سکھر…پیر صاحب پگاراکی میت سکھر ائر پورٹ پہنچ گئی ہے ،میت کو ہیلی کاپٹر کے ذریعے پیر جو گوٹھ روانہ کردیا جائیگا۔ پیرصاحب پگارا کی میت پی آئی اے کی پرواز پی کے 788 کے ذریعے صبح تقریبا سوا 6 بجے لندن سے کراچی ائیرپورٹ پہنچا ئی گئی۔ بعد میں میت کو خصوصی طیارہ سی130 کے ذریعے سکھر ائیرپورٹ کے روانہ کردیا گیا۔موسم کی خراب کے باعث میت کو کچھ دیر کے لئے جیکب آباد ائر بیس اتارا گیا جیسے ہی موسم صاف ہوا تو میت کو سکھر ائر پورٹ روانہ کردیاگیا ،میت کے ہمرا پیر پگارہ کے بیٹے پیرصبغت اللہ راشدی،پیر صدر الدین راشدی ،صوبائی وزیر آغا سراج درانی بھی موجود ہیں۔سکھر ائیرپورٹ سے پیرصاحب پگارا کی میت کو ہیلی کاپٹر کے ذریعے پیر جو گوٹھ روانہ کیا جائے گا جہاں انکی تدفین کی جائے گی۔لوئراورکزئی…لوئراورکزئی کے علاقہ ڈولی میں کوئلے کی کان میں دھماکے سے 4 کان کن جاں بحق اور 6 زخمی ہوگئے۔ پولیٹیکل انتظامیہ کے مطابق لوئر اورکزئی کے علاقہ ڈولی میں کوئلے کی کان میں گیس بھرجانے سیزوردار دھماکہ ہوا جس سے4 کان کن موقع پر ہی جاں بحق ہوگئے جبکہ6 کان کن زخمی ہوگئے ہیں جنہیں طبی امداد دینے کے اقدامات کئے جارہے ہیں۔نئی دہلی ... بھارت بھر کے مسلمان علما نے حکومت سے اپیل کیا ہے کہ وہ ملعون رشدی کا ویزاہ منسوخ کر دے۔علما نے بھارت کی حکومت سے مطالبہ کیا ہے کہ وہ متنازع مصنف ملعون سلمان رشدی کا ویزا منسوخ کر دے تاکہ وہ بھارت نہ آ سکیں۔ملعون سلمان رشدی20 سے 24 جنوری تک راجستھان کے دارالحکومت جے پور میں ہونے والے ادبی میلے میں حصہ لینے بھارت آنے والے ہیں۔اس سلسلے میں اپنے ردعمل کا اظہار کرتے ہوئے جمعیت علمائے ہند کے سابق صدر مولانا ارشد مدنی نے بتایا کہ ہم چاہتے ہیں بھاتی حکومت ملعون سلمان رشدی کا ویزا منسوخ کرے گی۔ کیونکہ ملعون سلمان رشدی نے اپنے ناول سے مسلمانوں کے مذہبی جذبات کو زک پہنچائی ہے ایسے ملعون کو بھارت میں کسی صورت داخلے کی اجازت نہ دی جائے۔کالام…کالام میں دوسرے دن بھی درجہ حرارت منفی 15رہا جبکہ لاہور میں درجہ حرارت منفی ایک ڈگری سنٹی گریڈرہا۔ بالائی علاقے اگلے دوروز کے دوران بدستور شدید سردی کے زیر اثر رہیں گے۔سردی کی حالیہ لہر نے ملک کے تمام علاقوں کو اپنی لپیٹ میں لے رکھا ہے۔ مری میں حالیہ برف باری کے بعد سردی کی وجہ سے پانی پائپ لائنوں میں پانی منجمد گیا ہے۔آزادکشمیر موسم خوشگوار ہے، تاہم سردی کی شدت برقرار ہے ۔ برف نہ پگھلنے کے باعث آمد و رفت کے راستے بند پڑے ہیں۔ مالاکنڈڈویژن میں رات کے اوقات شدید سردی ہے،کوئٹہ، زیارت چمن اور پشین سمیت بلوچستان کے بیشتر علاقے جبکہ شمالی و جنوبی وزیرستان ، مہمند، کرم ، باجوڑ اور خیبر ایجنسیز کے تمام علاقے بھی شدید سردی کی لپیٹ میں ہیں۔اسکردو اور استور میں درجہ حرارت منفی 13 ،پارا چنار منفی 12 ،ہنزہ منفی 11 ،گلگت منفی 7 ،مری منفی 6 ،اسلام آباد منفی ایک ،پشاور میں صفراجبکہ کراچی کادرجہ حرارت تیرہ ڈگری سنٹی گریڈرہا۔ محکمہ موسمیات نے جمعے اور ہفتے کیدوران ملک کے بیش تر علاقوں میں سرما کی مزید بارش اور پہاڑوں پر برف باری کا امکان ظاہر کیا ہے۔جب کہ آج صبح کے وقت صوبہ پنجاب ، خیبرپختونخوا اور سکھر ڈویژن میں دھند چھائے رہنے کا امکان ہے۔برلن…جرمنی کی جنوبی ریاست میں عدالتی کارروائی کے دوران ملزم نے گولی مارکر سرکاری وکیل کو ہلاک کر دیا۔واقع ریاست Bavariaکے قصبہ Dachau میں اس وقت پیش آیا۔ جب کمرہ عدالت میں جج ملزم کے خلاف غبن کا فیصلہ سنا رہا تھا۔پولیس کے مطابق ملزم کو سزا سنائی جارہی تھی کہ اس نے سرکاری وکیل پر فائرنگ کردی ۔سرکاری وکیل کو زخمی حالت میں اسپتال لے جایا گیا جہاں وہ زخموں کی تاب نہ لاتے ہوئے چل بسا۔ عدالت میں موجود افراد نے ملزم پرقابو پانے کے بعد اسے پولیس کے حوالے کر دیا گیا۔میڈیا رپورٹ کے مطابق ملزم پر انشورنس کی رقوم میں ہزاروں یورو کی خوردبرد کا الزام تھا۔لاہور…لاہور کے علاقے جوہرٹاوٴن میں نوجوان کو گھر سے بلاکر فائرنگ کرکے قتل کر دیا گیا۔شبہ ظاہر کیا گیا ہے کہ اسے غیرت کے نام پر قتل کیا گیا ہے۔ پولیس کے مطابق اے ون بلاک ٹاوٴن شپ کے رہائشی 23سالہ محمد عثمان کی جوہر ٹاوٴن میں ایک لڑکی سے جان پہچان تھی،لڑکی کے گھر والوں نے دو ماہ پہلے اس کا نکاح کر دیا۔لیکن لڑکی بھاگ کر عثمان کے پاس آ گئی۔ عثمان کے والدین نے لڑکی کو دارالامان بھجوا دیا،لیکن عثمان کا اس سے ملنا جلنا بند نہ ہوا۔عثمان کے گھر والوں نے الزام عائد کیا کہ لڑکی کے رشتے داروں نے عثمان کو بہانے سے بلایا اور ویرانے میں لے جا کر گولیاں مار دیں۔پولیس نے لاش پوسٹ مارٹم کے لئے بھجوا کر تفتیش شروع کر دی ہے۔دمشق ... شام کے شورش زدہ شہر حمص میں ایک راکٹ حملے میں ایک فرانسیسی صحافی سمیت آٹھ افراد ہلاک ہوگئے۔ فرانس کے ایک ٹی وی چینل سے وابستہ رپورٹر گیلس ڑاکئیر کی ہلاکت کی تصدیق کر دی ہے جبکہ فرانسیسی حکومت نے شام سے ان کی ہلاکت اس وقت ہوئی، جب وہ شامی اور غیر ملکی صحافی کے ہمراہ حکام کی دعوت پر شورش زدہ وسطی شہر حمص میں رونما ہونے والے واقعات کی کوریج کے لیے گئے تھے کہ اس دوران وہ راکٹ کی زد میں آ گئے۔لندن میں قائم شامی آبزرویٹری برائے انسانی حقوق کے سربراہ رامی عبدالرحمان نے برطانوی خبر رساں ادارے رائٹرز کو بتایا ہے کہ صحافیوں پر جب راکٹ حملہ کیا گیا، اس وقت وہ حمص کے علاقے عکرمہ کے نزدیک موجود تھے۔ شہر سے تعلق رکھنے والے کارکنان نے بتایا ہے کہ ان پر دستی بموں یا ایک راکٹ سے حملہ کیا گیا تھا۔فرانسیسی حکومت نے شام سے ان کی ہلاکت کے واقعہ کی تحقیقات کا مطالبہ کیا ہے۔واشنگٹن ... امریکا میں پاکستانی سفیر شیری رحمان کی امریکی وزیرخارجہ ہیلری کلنٹن سے محکمہ خارجہ میں ملاقات ہوئی۔ جس میں پاک امریکہ تعلقات کے بارے میں تبادلہ خیال کیا گیا۔امریکہ میں پاکستان کی سفیر شیری رحمان نے امریکی محکمہ خارجہ میں امریکی وزیرخارجہ ہلیری کلنٹن سے ملاقات کی ۔ ملاقات میں پاک امریکہ تعلقات پر تبادلہ خیال کیاگیا۔ دونوں رہنماوٴں کے درمیان یہ ملاقات ایک گھنٹہ سے زائد جاری رہی۔ ہلیری کلنٹن اور شیری رحمان نے امید ظاہر کی کہ امریکہ اور پاکستان کے تعلقات میں جلد بہتری آئیگی۔ ملاقات میں پاکستان کی موجودہ سیاسی صورتحال پر بھی تبادلہ خیال کیاگیا۔سانتیاگو ... چلی میں سوج کی روشنی سے چلنے والی کاروں کی ریس کی تیاریاں شروع ہو گئی۔ شمسی توانائی سے چلنی والی کاروں کی دوسری سالانہ ریس نومبر میں چلی کے صحرائے Atacamaمیں منعقد کی جائے گی۔ ریس میں شمولیت کے لیے ڈرائیوروں نے اپنے ناموں کا اندراج کروا دیا ہے۔ مقابلے کے دوران کاریں 658 کلومیٹر کا فاصلہ طے کریں گی۔ جس کے دوران شمسی توانائی سے چلنے والی کاریں تین شہروں سے گزریں گی۔ گزشتہ سال اس مقابلے میں مختلف ملکوں سے 30 کاروں نے حصہ لیا تھا۔واشنگٹن ... ترجمان پینٹاگون نے بتایا ہے کہ امریکی فوج کے سربراہ جنرل مارٹن ڈیمسی نے پاکستان کے آرمی چیف جنرل اشفاق پرویز سے ٹیلی فون پر رابطہ کیا اور مختلف امور پر تبادلہ خیال کیا۔پریس بریفنگ کے دوران پینٹاگون کے ترجمان جیورج لیٹل نے پوچھے گئے ایک سوال کا جوب دیتے ہوئے کہا کہ پاکستان کے سیکریٹری دفاع کوبرخاست کیے جانے پررائے نہیں دے سکتے۔ اس موقع پر امریکی محکمہ دفاع پینٹاگون کے ترجمان نے بتایا کہ پاکستان کیساتھ تعلقات بہتربنانے کیلیے کوشاں ہیں اور کوشش جاری رہیگی۔انہوں نے بتایا کہ القاعدہ کوختم کرنا امریکاکی اولین ترجیح ہے۔ترجمان نے بتایا کہ القاعدہ نے صرف امریکاکونہیں بلکہ پاکستان کوبھی نقصان پہنچایا۔تہران ... ایران نے اپنے ایٹمی سائنسدان کے قتل کا ذمے دار اسرائیل کو ٹھہرادیا۔عرب ٹی وی کے مطابق دارالحکومت تہران کے شمال میں ایک کار بم دھماکے میں تہران کی ٹیکنالوجی یونیورسٹی کے پروفیسر یونیورسٹی کے پروفیسر مصطفی احمدی روشن جاں بحق ہوگیا تھا۔ایرانی خبر رساں ایجنسی کے مطابق ہلاک ہونیوالے سائنسدان نطنز میں یورنیم افزودہ کرنے والے پلانٹ میں بھی خدمات سرانجام دے رہے تھے۔ گزشتہ سال جنوری میں ایران کے ایک اور نیوکلیئر سائنس دان اور تہران یونیورسٹی میں طبیعات کے پروفیسر مسعود علی محمدی بھی اپنے گھر کے باہر ایک بم دھماکے میں ہلاک کیا گیا تھا۔ اس وقت تہران حکومت نے فوری طور پر امریکا اور اسرائیل پر الزام عائد کیا تھا کہ وہ ملک کے ایٹمی سائنسدان کے قتل میں ملوث ہیں۔لندن ... حروں کے روحانی پیشوا پیر پگارا کی میت پی آئی اے کی پروازکے ذریعے لندن سے کراچی پہنچادی گئی ہے۔پیرپگارا کی تدفین انکے آبائی علاقے پیر جو گوٹھ میں کی جائیگی۔قبل ازیں پیرپگاراکی میت لندن میں سردخانے سے ہیتھروائرپورٹ منتقل کی گئی تو اس موقع پر پیرپگارا کے صاحب زادے اور انکی جماعت سے وابستہ افراد بھی موجود تھے۔ پرواز 35 منٹ کی تاخیر سے پاکستانی وقت کے مطابق گیارہ بج کر5منٹ پر روانہ ہوئی جو صبح سواچھ بجے کے قریب کراچی پہنچ گئی۔ قومی ائر لائن سے پرواز کے ساتھ پیرپگاراکے خاندان کے اہم افراد بھی وطن آئے۔جہاں سے خصوصی پرواز سے سکھر روانہ بھیجی جائے گی ۔جہاں سے ہیلی کاپٹر کے ذریعے پیرجوگوٹھ منتقل کی جائیگی۔ تدفین کے انتظامات مکمل کرلیے گئے ہیں۔فیصل آباد…فیصل آباد اور بہاولپور ریجن کے تمام سی این جی اسٹیشنزصبح 6 بجے سے بند کردیے گئے ہیں۔سوئی گیس حکام کی جانب سے گیس لوڈ مینجمنٹ کے تحت فیصل آباد ریجن کے سی این جی اسٹیشنز کو تین روز جبکہ بہاول پور ریجن کے سی این جی اسٹیشنز کو اڑھائی روز کے لیے بند رکھنے کا شیڈول جاری کیا ہے ،آج صبح 6 بجے سے دونوں ریجنز کے تمام سی این جی اسٹیشنز بند کردئے گئے ہیں جو بہاول پور ریجن میں ہفتے کی رات 8 بجے جبکہ فیصل آباد ریجن میں اتوار کی صبح 6 بجے دوبارہ کھل جائیں گے۔وائٹ ہاوس کے سامنے احتجاجی مظاہرہ کیا گیا،آج دنیا بھر میں احتجاج ہوگاواشنگٹن…گوانتا ناموبے میں قائم بدنام زمانہ امریکی فوجی قید خانے کے 10 سال مکمل ہونے پر وائٹ ہاوس کے سامنے احتجاجی مظاہرہ کیا گیا۔گوانتا ناموبے کی مخالفت کرنے والے مظاہرین نے وائٹ ہاوٴس سے سپریم کورٹ تک احتجاجی ریلی نکالی،ریلی میں شامل کئی شرکا قیدیوں جیسے لباس پہنے اور سر پر کالے ڈبے چڑھائے شریک ہوئے۔مظاہرین کا کہنا تھا کہ گونتا نامو بے میں قیدیوں سے غیر انسانی سلوک کیا جاتا ہے انھیں پنجروں میں رکھا جاتا ہے اور ان پر ذہنی اور جسمانی تشدد کیا جاتا ہے،مظاہرین کا مطالبہ تھا کہ بدنام زمانہ ازیت گاہ گوانتا ناموبے کو فوری بند کیا جائے۔اس موقع پر گوانتا ناموبے کی مخالفت میں نعرے بھی لگائے گئے۔اس سلسلے میں آج امریکا میں طویل انسانی زنجیر بنائیں گے اور دنیا بھر میں بھی احتجاج ہو گا۔ امریکی صدر بارک اوباما نے جنوری 2010 کو گوانتا ناموبے قید خانے کو بندکرنے کا حکم دیا تھا تاہم اب تک اس پر عمل نہیں ہو سکا۔فہرست میں شمالی کوریا پہلے، پاکستان دوسرے اور ایران تیسرے نمبر پرواشنگٹن…جوہری ہتھیاروں کے عدم پھیلاوٴ کے لیے کام کرنے والے ایک امریکی ادارے کا کہنا ہے کہ مختلف ممالک کے ایٹمی ہتھیار وں کے ذخائر غیر محفوظ ہیں اور دہشت گردوں کے ہاتھ لگ سکتے ہیں۔امریکا کے ایک نجی تحقیقی ادارےNuclear Threat Initiative کی جاری کردہ رپورٹ کے مطابق شمالی کوریا کے ایٹمی ہتھیار سب سے زیادہ غیر محفوظ ہیں۔فہرست میں دوسرا نمبر پاکستان ، تیسرا ایران ،چوتھا ویت نام اور پانچواں نمبر بھارت کا ہے۔رپورٹ کے مطابق آسٹریلیا کے جوہری ذخائر سب سے زیادہ محفوظ ہیں۔جب کہ دوسرے نمبر پر ہنگری اور تیسرے نمبر پر چیک ری پبلک ہے۔ جوہری ہتھیاروں کی حفاظت کے سلسلے میں برطانیہ 10 ویں، امریکا 13 ویں ،فرانس 19 ویں،روس 24 ویں اور چین 27 ویں نمبر پر ہے۔رپورٹ کے مطابق کچھ ممالک میں جوہری اثاثوں کی حفاظت کا موٴثر انتظام نہیں اور جوہری ہتھیار یا ان کی تیاری میں استعمال کیا جانے والا سامان چوری ہونے یا دہشت گرد تنظیموں کے ہاتھ لگنے کا امکان ہے۔ادارے کے سربراہ کا کہنا ہے کہ یہ رپورٹ اس بات کی ضرورت کا احساس دلاتی ہے کہ یہ ممالک اپنے ایٹمی ہتھیاروں کی حفاظت اور ان کی نقل و حمل کاانتظام موٴثر بنائیں تاکہ جوہری عدم پھیلاوٴ کے اہداف پورے ہوسکیں۔لاہور…پنجاب پروفیسرز اینڈ لیکچررز ایسوسی ایشن نے اپنے مطالبات کے حق میں آج پنجاب بھر میں تدریسی بائیکاٹ کر دیا۔لاہور کے ناصر باغ سے سول سیکرٹریٹ تک احتجاجی ریلی نکالیں گے ،پنجاب بھر کے کالجز کے اساتذہ لاہور پہنچ چکے ہیں اور وہ 11 بجے ناصر باغ سے سول سیکرٹریٹ تک ریلی نکالنے کے بعد احتجاجی دھرنا دیں گے۔ اساتذہ کا کہنا تھا کہ ایک سال سے محکمہ تعلیم کے ساتھ مذاکرات ہو رہے ہیں لیکن کوئی پیش رفت نہیں ہوئی، ان کا کہنا تھا کہ اگر مذاکرات منظور نہ کیے گئے تو غیر معینہ مدت تک احتجاج کر کے پنجاب بھر میں تدریس کا مکمل بائیکاٹ کیا جائے گا۔ملتان…ملتان اور اسکے گردونواح میں سخت سردی کے ساتھ ساتھ دھند کا سلسلہ جاری ہے ،محکمہ موسمیات کے مطابق آنے والے تین دنوں میں ملتان سمیت جنوبی پنجاب میں بارش کا امکان ہے جس کے بعد دھند کی شدت میں کمی ہو سکے گی محمکمہ موسمیات کے مطابق آج کم سے کم درجہ حرارت 3 ڈگری سینٹی گریڈ رہنے کا امکان ہے اور حد نظر 500 میٹر تک رہے گی۔ملتان…ملتان ریجن میں تین روز تک سی این جی اسٹیشنز لوڈ مینجمنٹ کے تحت بند رہنے کے بعد آج صبح 6 بجے کھول دیے گئے، ملتان ریجن کے اضلاع خانیوال وہاڑی مظفرگڑھ ،لیہ ڈی جی خاناور ملتان میں ،سی این جی اسٹیشنز کھلتے ہی شہریوں کی بڑی تعداد نے اسٹیشنز کا رخ کیا جس سے سی این جی اسٹیشنز پر گاڑیوں کی لمبی لمبی قطاریں لگ گئیں رش کے باعث سی این جی کا پریشر کم ہونے سے بھی چہریوں کو مشکلات کا سامنا کرنا پڑا۔ماسکو…آبنائے بیرنگ میں امریکی کوسٹ گارڈ نے برف توڑ کر روسی ٹینکر کیلئے راستہ بنا لیا تاکہ تیل کی مصنوعات امریکی ریاست الاسکا پہنچائی جاسکیں۔روسی ٹینکر امریکی ریاست الاسکا کے دور دراز شہر نومی کیلئے ڈیزل اور مٹی کا تیل لے کر جارہا تھا جسے آبنائے بیرنگ میں برف کی وجہ سے سفر میں دشواری ہو رہی تھی۔ امریکی کوسٹ گارڈز کے آئس بریکنگ کٹر نے برف توڑ کر راستہ بنایا۔ آٹھ روزہ سفر کے باوجود دونوں جہازوں کو نومی شہر پہنچنے کیلئے مزید 153کلو میٹر کا فاصلہ طے کرنا باقی ہے۔ موسم سرما میں نومی شہر برف کے باعث بند ہو جاتا ہے اور اگر روسی جہاز سمندری راستے سے تیل پہنچانے میں کامیاب ہوا تو یہ موسم سرما میں پیٹرولیم مصنوعات کی فراہم کا پہلا واقعہ ہوگا۔پیر جو گوٹھ…حروں کے روحانی پیر پیرپگارا کی میت کراچی پہنچانے کے بعد ہیلی کاپٹر کے ذریعے پیرجوگوٹھ پہنچا دی گئی ہے جہاں آج سہ پہر 3بجے انہیں سپرد خاک کیا جائے گا۔ تدفین کے سلسلے میں تمام تیاریاں مکمل کر لی گئی ہیں۔ میت کے ہمراہ پیرصبغت اللہ شاہ، پیر صدرالدین شاہ، پیر سید علی گوہر شاہ راشدی، آغاسراج درانی سمیت خاندان کے دیگر افراد بھی پیر جو گوٹھ پہنچے ہیں۔ اس سے قبل پیر پگارا کاجسد خاکی آج صبح چھ بجے پی آئی اے کی پرواز کے ذریعے لندن سے کراچی لایاگیا۔ کراچی ایئرپورٹ کے ٹرمینل ون پر پیر پگارا کی میت کے ساتھ آنے والوں کی امیگریشن کے خصوصی انتظامات کیے گئے تھے۔ پیر پگارا کے جسد خاکی کو ٹرمینل ون سے سی ون تھرٹی طیارے کے ذریعے سکھر روانہ کیاگیا۔ خراب موسم کے باعث طیارہ پہلے جیکب آباد اتارا گیا۔ موسم بہتر ہونے پر طیارے کو سکھر روانہ کیاگیا۔ بعد ازاں ان کی میت کو سکھر سے بذریعہ ہیلی کاپٹر پیرجوگوٹھ لے جایا گیا ہے۔ واضح رہے کہ پیرپگارا منگل کی شب حرکت قلب بند ہوجانے سے لندن کے ولنگٹن اسپتال میں انتقال کرگئے تھے۔ وہ چوبیس نومبر سے کراچی کے نجی اسپتال میں زیر علاج تھے۔ انہیں پانچ جنوری کو لندن کے ولنگٹن اسپتال لے جایاگیا تاہم دس جنوری کی رات پڑنے والا دل کا دورہ ان کے لئے جان لیوا ثابت ہوا۔ آج پیرپگارا کے جنازہ کے موقع پر سندھ میں عام تعطیل ہے۔ مسلم لیگ فنکشنل نے تیس دن کے لیے تنظیمی سرگرمیاں معطل اور چالیس روزہ سوگ کا اعلان کیا ہوا ہے۔نیویارک…ایک امریکی اخبار نے دعویٰ کیا ہے کہ پاک فوج نرگس سیٹھی کے ساتھ کام کرنے سے انکار کرسکتی ہے۔ امریکی اخبار نیویارک ٹائم کا کہنا ہے کہ امکان ہے کہ پاک فوج ریٹائرلیفٹیننٹ جنرل نعیم خالد لودھی کی جگہ تعینات کی جانے والی نئی سیکریٹری دفاع نرگس سیٹھی کے ساتھ کام کرنے سے انکار کرسکتی ہے۔امریکی اخبار نے ایک فوجی افسر کے حوالے سے بتایا ہے کہ صورتحال نشاندھی کر رہی ہے کہ فوج اور حکومت کے درمیان انتہائی دوریاں پیدا ہونے کا امکان پیدا ہوگیا ہے ۔فوجی افسر کے مطابق فوج صورتحال پر سخت ردِ عمل نہیں کرے گی ،تاہم وہ نئی سیکریٹری دفاع سے تعاون نہیں کرے گی۔ اخبار کے مطابق ایک اور فوجی اہلکار نے نام نہ ظاہر کرنے کی شرط پر بتایا کہ وزیر اعظم اور نعیم لودھی کے درمیان تعلقات اس وقت خراب ہوئے جب وزیراعظم کے اسٹاف نے مسٹرلودھی پر دباوٴ ڈالا کہ وہ متنازع میمو کے بارے میں آرمی اورانٹیلی جنس سربراہوں کے بیانات کی تردید کریں۔ جنرل کیانی اور آئی ایس آئی کے سربراہ احمد شجاع پاشا نے گزشتہ ماہ سپریم کورٹ کو بتایا تھا کہ میمو حقیقت اور پاک فوج کے خلاف سازش ہے۔لاہور… تحریک انصاف کے سربراہ عمران خان نے کہا ہے کہ موجودہ حالات کی برابر کی ذمہ دار ن لیگ بھی ہے ، ن لیگ نے دو دفعہ دھوکا دیا، یہ صرف گو زرداری گو کے نعرے لگا رہی ہے، ن لیگ کے کوئی بات نہیں ہو گی۔ لاہور میں میڈیا سے گفتگو میں عمران خان کا کہنا تھا کہ انکی جماعت ن لیگ کے علاوہ تمام جماعتوں سے مذاکرات کے لئے تیار ہے، اگر ن لیگ سنجیدہ ہے تو اسمبلیوں سے استعفے دے۔ انہوں نے کہا کہ عوام میں سیاسی شعور آگیا ہے، لوگ تبدیلی چاہتے ہیں ، لیکن تحریک انصاف کسی فوجی بغاوت کی حمایت نہیں کرے گی، کوئی غیر آئینی طریقہ برداشت نہیں کیا جائے گا۔ عمران خان نے کہا کہ جمہوریت کو ڈی ریل کرنے والے سپریم کورٹ پر وار کر رہے ہیں، دنیا میں کہیں ایسا نہیں ہوتا کہ سپریم کورٹ کی بات نہ مانی جائے، جمہوریت میں ہر ایک کا احتساب ہونا چاہیے۔ انہوں نے کہا کہ حکومت وہ کرے جو سپریم کورٹ کہہ رہی ہے، یہی جمہوریت ہے، عدلیہ کو کسی سیاسی پارٹی نے نہیں، عوام نے آزاد کرایا،عدالت کے خلاف سازش ہوئی تو تحریک انصاف سڑکوں پر ہوگی۔ہالی ووڈ …این جی ٹی…ہالی ووڈ کی بلاک بسٹر اینی میٹڈ فلم بیوٹی اینڈ دی بیسٹ 13جنوری سے ایک بار پھر3Dفارمیٹ میں سینما گھروں کی زینت بنائی جارہی ہے۔دی لائن کنگ 3Dکی کامیابی کے بعد والٹ ڈزنی نے بیوٹی اینڈ دی بیسٹ کوبھی 3D Effects کے ساتھ ریلیز کرنے کا اعلان کیا ہے۔1991 میں والٹ ڈزنی کے تحت تیار کی جانے والی اینیمیٹڈ فلم بیوٹی اینڈ دی بیسٹ نے ناصرف دنیا بھر میں403ملین ڈالر کا شاندار بزنس کیا تھا بلکہ بہترین فلم سمیت 6 اکیڈمی ایوارڈز کے لئے بھی نامزد کی گئی تھی۔اس فلم میں ایک قلعے میں قید خوبصورت نوجوان لڑکی اور درندے کے گرد گھومتی اس کہانی میں نفرت اور اسکے پیچھے چھپے پیار کی داستان بیان کی گئی ہے۔ واضح رہے کہ1991میں صرف2تھیٹرز میں نمائش کے لیے پیش کی گئی بیوٹی اینڈ دی بیسٹ کا 3Dورژن 13جنوری کودنیا بھر کے2ہزار500سینما گھروں کی زینت بنایا جارہا ہے۔لاہور… لاہور ہائی کورٹ نے اقتدار پر قبضہ کرنے والے جرنیلوں اور ان کی حمایت کرنے والی سیاسی جماعتوں اور سیاست دانوں کو نااہل قرار دینے کی درخواست قابل سماعت قرار دے دی۔ یہ درخواست علم الدین ایڈووکیٹ نے دائر کی۔ درخواست میں سابق صدر سکندر مرزا، ایوب خان، یحییٰ خان، ضیاء الحق اور پرویز مشرف کو غدار قرار دے کر ان کیخلاف سخت ترین کارروائی کی استدعا کی گئی ہے۔ عدالت نے ہائی کورٹ آفس کو ہدایت کی کہ وہ کل اس کیس کو سماعت کے لئے پیش کرے۔اسلام آباد… وفاقی دارالحکومت کے تین بڑے سرکاری اسپتالوں میں ڈاکٹرز، نرسوں اور پیرامیڈیکل سٹاف سمیت تمام ملازمین نے نئے ہیلتھ پروفیشنل اسکیل کے اجراء اور بی پی ایس کے خاتمے کے خلاف دوبارہ دو گھنٹے کی علامتی ہڑتال شروع کردی۔ہیلتھ پروفیشنلز کی جوائنٹ ایکشن کمیٹی کے اعلان پر پاکستان انسٹی ٹیوٹ آف میڈیکل سائنسز ، فیڈرل پولی کلینک اسپتال اور نیشنل انسٹیٹیوٹ آف ہینڈی کیپ اسپتال کے ڈاکٹرز، نرسیں اور پیرامیڈیکل سٹاف سمیت تمام ملازمین نے صبح 8سے 10 بجے تک ہڑتال کررہے ہیں ۔ ان دوگھنٹوں کے دوران اوپی ڈی کا بائیکاٹ کرکے مریضوں کامعائنہ صرف ایمرجنسی میں کیاجارہاہے۔ سابق سیکریٹری ہیلتھ اور موجودہ سیکریٹری دفاع نرجس سیٹھی کی سفارش پر صدر نے ہیلتھ پروفیشنل سکیل کے اجراء کا آرڈینینس جاری کیا تھا جسے تینوں اسپتالوں کے نوے فیصد ملازمین نے مستردکردیا تھا۔ان کا کہنا ہے کہ مجوزہ ایچ پی ایس سے ان کی سرکاری ملازم کی حیثیت ختم ہوجائے گی اور اسپتالوں کو خودمختاربنادیا جائے گا جس کا بوجھ عوام پر پڑے گا۔اسلام آباد… میمو گیٹ کیس میں نظرثانی درخواست پر سماعت کیلئے سپریم کورٹ نے اپنا خصوصی بنچ تشکیل دینے کا حکم دیا ہے جو سترہ جنوری کو سماعت کرے گا۔ حسین حقانی کی وکیل عاصمہ جہانگیر نے میموگیٹ کے تحقیقاتی کمیشن کی تشکیل سے متعلق عدالتی فیصلے پر نظرثانی کی درخواست دائر کی تھی، ایڈووکیٹ آن رکارڈ نے جیونیوز کو بتایاکہ کہ میمونظرثانی کیس کی خصوصی بنچ میں سماعت 17 جنوری کو دن ایک بجے مقرر کی گئی،بنچ کی تشکیل سے متعلق اس حکم میں ابھی بنچ کے ججز کی تعداد نہیں لکھی گئی ہے۔اسلام آباد… سپریم کورٹ نے بوگس اندراج سے پاک نئی ووٹرلسٹوں کی تیاری 23 فروری کی بجائے مئی تک کرلینے کا جواز قبول کرنے سے انکار کردیا ہے، چیف جسٹس افتخارچودھری نے ریمارکس میں کہاکہ بہت ہوچکا، الیکشن کمیشن نے مقررہ وقت تک کام نہ کیا تو قانون اپنا راستہ اپنائے گا۔ چیف جسٹس افتخارچودھری کی سربراہی میں قائم بینچ نے نے ووٹرز لسٹ کیس کی سماعت کی، کیس میں عمران خان ، بینظیربھٹو شہید اور دیگر کی درخواستیں شامل ہیں، ایک درخواست گزار نے آج سماعت ملتوی کرنے کی درخواست پیش کی جو منظور نہ ہوئی، عمران خان کے وکیل حامدخان نے کہاکہ الیکشن کمیشن کا کہناہے کہ ووٹرلسٹوں کی تیاری مئی سے پہلے ممکن نہیں ہے،دو سال سے ووٹر لسٹیں اپ ڈیٹ کرنے کا کہہ رہے ہیں، عدالت کے حکم پر پابندی کرنا تمام اداروں پر لازم ہے، الیکشن کمیشن کے جائنٹ سیکریٹری نے عدالت کو بتایاکہ پہلے توقع تھی کی ووٹرلسٹوں کی تصدیق کیلئے 40 لاکھ فارم آئیں گے،لیکن ایک کروڑ سے زائد فارم آگئے، نادرا روزانہ 6 لاکھ فارمز کو پراسیس کررہا ہے،ان کا کہنا ہے کہ 23 فروری تک ووٹر لسٹوں کی تیاری ان کے بس میں نہیں، اس پر چیف جسٹس نے کہاکہ چیئرمین نادرا تو عدالت کو کمٹمنٹ دے چکے ہیں کہ مقررہ وقت تک کام کرلیں گے،عدالت میں موجود نادرا کے جی ایم نے بتایاکہ ووٹرتصدیق کا جامع نظام مرتب کرلیاہے، عدالتی حکم کی مکمل پیروی کی کوشش کی جائے گی، بعد میں سماعت میں وقفہ کردیاگیا۔لندن… ایک برطانوی اخبار کا کہنا ہے کہ پاک فوج اور حکومت کے درمیان تناوٴ نیتنازع کا رخ اختیار کر لیا ہے ا ور حکومت ہٹائی جاسکتی ہے۔ برطانوی اخبار گارجین نے لکھا ہے کہ فوج اور حکومت میں تنازع کی آخری وجہ میمو گیٹ بنا اور اب حکومت کو تختہ الٹے جانے کا خطرہ ہے،لیکن اس کا طریقہ کیا ہوسکتا ہے؟ماضی میں فوج چار مرتبہ حکومتوں کا تختہ الٹ چکی ہے اور اب بھی کوشش ہے کہ منتخب حکومت مستعفی ہوجائے۔ صدر زرداری اورپیپلزپارٹی کی حکومت پر نااہلی ،کرپشن ،کمزوری اوردیگر کئی الزامات ہیں۔ صدر زرداری پر بھی کئی الزامات ہیں ،لیکن بطور صدر انہیں عدالتی استثنی حاصل ہے۔اخبار کاکہنا ہے کہ سپریم کورٹ کوشش کر رہی ہے منتخب حکومت مستعفی ہوجائے ۔ حکومت کی تبدیلی کا واحد طریقہ الیکشن ہیں ،عدالت ،فوج ،یا انٹیلی جنس سربراہ نہیں جو بھی جنرل کو حکومت ہٹانے کی اجازت دیتا ہے اسے معلوم ہونا چاہیے کہ یہی کچھ اس کی ساتھ بھی ہوسکتا ہے۔اسلام آباد…وزارت پٹرولیم نے ڈی جی گیس سعید اللہ شاہ کو عہدے سے ہٹا دیا۔ ابتدائی اطلاعات کے مطابق ڈی جی ایڈ من وزارت پٹرولیم ڈاکٹر شہاب عالم نئے ڈی جی گیس تعینات کردیئے گئے۔نیو یارک…این جی ٹی…رسی کو دنا یو ں تو بہت مشکل کا م نہیں لیکن یہ کا م اگر سا ئیکل پر بیٹھ کر کرنا پڑے تو اتنا آ سان بھی نہیں رہتا ۔ امریکی نو جو ان Kim Anthony نے ایک پہیئے کی سائیکل پر بیٹھ کر ایک سو چو نسٹھ (164) باررسّی کو دنے کو عالمی ریکارڈ قائم کر دیا ہے ۔اس کا م کو مزید مشکل بنانے کے لیے Anthony نے صر ف ایک رسی نہیں بلکہ دو رسیا ں بیک وقت کو دنے کا کا رنا مہ سر انجا م دیا جس کے دوران وہ بغیر کچھ تھامے ایک پہیے کی سا ئیکل پر سواررہا اور اپنا توازن بر قرا ر رکھتے ہو ئے یہ عا لمی ریکا ر ڈبنا ڈالا ۔اسلام آباد… صدر پاکستان آصف علی زرداری ایک روزہ نجی دورے پر دبئی روانہ ہو گئے۔پیر جو گوٹھ… پیر صبغت اللہ راشدی آٹھویں پیر پگارا منتخب ہو گئے ہیں۔ پیر صبغت اللہ راشدی ، جنہیں راجا سائیں بھی کہا جاتا ہے، پیر صاحب پگارا شاہ مردان شاہ مرحوم کے سب سے بڑے بیٹے ہیں۔ انکا انتخاب حروں کے خلفاء کے اجلاس میں کیا گیا۔ حروں کے روحانی پیشوا اور مسلم لیگ فنکشنل کے سربراہ پیر صاحب پگارا حرکت قلب بند ہونے سے لندن کے نجی اسپتال میں منگل کی رات کو انتقال کرگئے جن کی تدفین تھوڑی دیر بعد پیر جو گوٹھ میں متوقع ہے۔ واضح رہے کہ حر جماعت کے 16 خلفاء کے بڑے خلیفہ قادر بخش منگریو ہیں۔ قادی بخش منگریو کی رہائش پیر جوگوٹھ میں ہے۔حر جماعت کے 16 خلفاء میں سے 15 پاکستان میں اور ایک خلیفہ انڈیا میں ہیں۔پیر صاحب پگارا کی تدفین کے بعد حروں کے خلفا کا اجلاس پیر صبغت اللہ شاہ راشدی کی درگاہ پر منعقد ہوا جس میں ہشتم پیرپگارا کے بارے میں غور کیا گیا اور پیر صبغت اللہ راشدی کو آٹھواں پیر پگارا منتخب کر لیا گیا۔اسلام آباد… عوامی نیشنل پارٹی کے سربراہ اسفند یار ولی نے کہا ہے کہ اے این پی حکومت کی حمایت جاری رکھے گی، ان کی جماعت ہرغیر آئینی اقدام کی بھرپور مخالفت کرے گی، ہم کسی تصادم کی حمایت نہیں کرینگے۔ میڈیا کے نمائندوں سے گفتگو کرتے ہوئے انہوں نے کہا کہ پاکستان کی بقا کیلئے جمہوری استحکام ضروری ہے،پاکستان عدم استحکام کا متحمل نہیں ہوسکتا، سیاست میں کبھی بھی پوائنٹ آف نو ریٹرن نہیں ہوتا۔ اسفندیار ولی نے ایک سوال کے جواب میں کہا کہ اگر کوئی غیر آئینی اور غیرقانونی قدم اٹھایا گیا تو اس کی مزاحمت کی جائے گی۔ سیکریٹری دفاع کی برطرفی کے حوالے سے پوچھے گئے ایک سوال کے جواب میں انہوں نے کہا کہ بنیادی بات یہ ہے کہ وزیر اعظم کو یہ اختیار حاصل تھا یا نہیں، اور اس حق کو ہر کوئی تسلیم کرتا ہے۔ قومی اسمبلی کے اجلاس سے متعلق ایک سوال کے جواب میں انہوں نے کہا کہ اسمبلی میں قرارداد آئی تو مسودہ دیکھیں گے۔ عام انتخابات کے حوالے سے پوچھے گئے ایک سوال کے جواب میں انہوں نے کہا کہ اگر سپریم کورٹ کی آبزرویشن کے مطابق ووٹرز لسٹ درست نہیں، ایسے میں عام انتخابات کیسے ہوسکتے ہیں۔نیو یارک…این جی ٹی…مشہور آ ئی ٹی کمپنی ایپلکے سابق سر براہ آنجہانی اسٹیو جابزکی کامک بک کے انداز میں تصویری سوانح حیات شائع کردی گئی ہے۔بلیو واٹر نامی اشاعتی ادارے کے تحت تخلیق کی گئی اس32صفحات کی اس کامک کو Steve Jobs: Co-Founder of Apple کا نام دیا گیا ہے جس میں اسٹیو جا بز کی ذاتی اور پیشہ ورانہ زندگی کے حالات کو تصویر ی شکل میں پیش کیا گیا ہے ۔بلیو واٹر اس سے قبل فیس بک کے با نی Mark Zuckerberg سمیت پاپ گلوکارہ میڈونا،Angelina Jolieاور کئی مشہورشخصیا ت پر بھی کامک کتابیں شائع کر چکا ہے ۔ واضح رہے کہ24فروری1955کو امریکی ریاست کیلیفورنیا کے شہر پاؤلو ایلٹومیں پیدا ہونے والے اسٹیو جابزگذشتہ سال5اکتوبرکو56سال کی عمر میں انتقال کرگئے تھے ۔ممبئی…این جی ٹی…بالی وڈاسٹار رنبیر کپوراپنی ہٹ فلم راک اسٹار میں عمدہ پر فارمنس پیش کر کے نا صرف اپنی شخصیت سے لوربوائے کی چھاپ ہٹا نے میں کامیاب ہو گئے ہیں بلکہ اب انھیں ایک بار پھر سنجیدہ کردار میں کا سٹ کر لیا گیا ہے ۔ ہدایت کار انوراگ باسو گلوکا ر کشور کمار کی زندگی پر فلم بنا رہے ہیں جس میں انھوں نے رنبیر کپو ر کو کشور کما ر کے کر دار کے لیے منتخب کر لیا ہے ۔رنبیر کپور نے فلم کی کہانی پڑھنے کے بعد فلم میں کام کرنے پر رضا مندی ظاہر کردی ہے جبکہ دوسری جانب کشور کمار کے اہل ِ خانہ نے بھی فلم راک اسٹار میں رنبیر کی عمدہ پر فارمنس کو دیکھنے کے بعد ان کے انتخاب کو درست قرار دے دیاہے ۔فلم کے ہدیت کار نوراگ باسو کے مطابق اس فلم کی شوٹنگ کا آغاز اس سال کے آخر میں کر دیا جائے گا۔ حافظ آباد … حافظ آباد میں پندرہ سے زائد ڈاکو جیولری کی دکان سے دس کروڑ روپے مالیت کے زیورات لوٹ کر فرار ہو گئے۔ واردات کے خلاف دکانداروں نے احتجاجی مظاہرہ کیا۔ پولیس کے مطابق مسلح ڈاکو رات کو مین بازار کی ایک دکان پر آئے، اسلحہ کے زور پر انہوں نے دو گارڈز کو یرغمال بنا کر ایک کمرے میں بند کر دیا۔ ڈاکو دکان سے دس کروڑ روپے مالیت کے زیورات لوٹ کر لے گئے۔ واردات سے شہر میں خوف و ہراس پھیل گیا۔ شہریوں اور دکانداروں نے پولیس کے خلاف احتجاج کیا اور شدید نعرے بازی کی۔ ان کا کہنا تھا کہ پولیس کی غفلت کی وجہ سے یہ واردات ہوئی ہے۔ٹورنٹو…کینیڈا میں چھوٹا مسافر طیارہ گرنے کے نتیجے میں4 افراد ہلاک ہوگئے۔ حادثے میں ایک شخص معجزانہ طور پر محفوظ رہا۔ کینیڈا کے ذرائع ابلاغ کے مطابق گزشتہ روز کینیڈا کے صوبہ اونٹاریو میں دو انجنوں والا ایک چھوٹا پائپر طیارہ شمال مغربی علاقے میں واقع جھیل کے قریب گر کر تباہ ہوگیا۔ کینیڈا کے ٹرانسپورٹیشن سیفٹی بورڈ کے حکام نے بتایا کہ طیارے میں پائلٹ سمیت 5 افراد سوار تھے۔خراب موسم کے باعث طیارے نے رن وے پر ہنگامی لینڈنگ کی کوشش کی تاہم طیارہ رن وے کے قریب گر کر تباہ ہوگیا۔ حکام نے بتایا کہ واقعہ میں چار افراد ہلاک جبکہ ایک شخص محفوظ رہا۔سڈنی…آسٹریلیا میں آگ نے سیکڑوں گھروں کوجلا کر خاکستر کردیا۔ ذرائع ابلاغ کے مطابق سڈنی اور سانڈریمو کے علاقے میں گرمی کے باعث جھاڑیوں میں آگ بھڑک اٹھی جس نے دیکھتے ہیں دیکھتے سینکڑوں گھروں کو اپنے گھیرے میں لے لیا اور آسمان پر دھویں کے بادل چھا گئے ۔ فائر بریگیڈ ور امدادی کارکنوں نے آگ بجھانے کی کوشش کی تاہم قابو نہ پاسکے اور سیکڑوں گھر جل کر راکھ ہوگئے۔ امدادی کارکنوں نے ہیلی کاپٹروں کی مدد سے علاقہ کے مکینوں کو محفوظ مقامات پر منتقل کیا۔ واضح رہے کہ شدید آگ کے باوجود کسی جانی نقصان کی اطلاع موصول نہیں ہوئی۔واشنگٹن…امریکہ نے کہا ہے کہ وہ چین کے ساتھ فوجی تعاون کو فروغ دینا چاہتا ہے۔ میڈیا رپورٹس کے مطابق امریکی بحری آپریشنز کے سربراہ ایڈمرل جوناتھن گرینرٹ نے بتایا کہ امریکا کی خواہش ہے کہ وہ چین کے ساتھ فوجی تعاون کو فروغ دے۔ انہوں نے تسلیم کیا کہ چین کی صلاحیتوں میں اضافے کے باعث ایشیا اور بحر الکاہل کے خطے میں ہماری رسائی محدود ہونے کا خدشہ ہے تاہم اس کے باوجود ہماری خواہش ہے کہ دونوں ممالک فوجی اور دفاعی شعبے میں تعاون کو فروغ دیں۔ انہوں نے کہا کہ اگرچہ امریکہ ایشیا اور بحرالکاہل کے خطے میں اپنی فوجی موجودگی بڑھانا چاہتا ہے تاہم اس کے باوجود مشرق وسطیٰ کے حالات پر ہماری گہری نظر ہے۔نئی دہلی…بھارت کی جنوبی ریاست تامل ناڈو میں روس کے تعاون سے تعمیر کئے جانے والے کدن کلام جوہری بجلی گھر کے پہلے دو توانائی یونٹوں کا افتتاح ایک بار پھر ملتوی کردیا گیا ہے۔ بھارتی ذرائع ابلاغ کے مطابق جوہری توانائی سے متعلق بھارتی کارپوریشن کی ویب سائٹ پر جاری ہونے والے ایک بیان میں کہا گیا ہے کہ کدن کلام جوہری بجلی گھر کے پہلے دو توانائی یونٹوں کا افتتاح ایک مرتبہ پھر ملتوی کردیا گیا ہے۔ اس سے قبل جوہری بجلی گھر میں توانائی کے دو یونٹوں کے افتتاح کے اعلان پر مقامی آبادی میں اشتعال پھیل گیا تھا اور انہوں نے جوہری بجلی گھر کی سائٹ کا گھیراؤ کیا تھا جس کے بعد بھارتی حکومت نے افتتاح ملتوی کردیا تھا۔ بھارتی وزیراعظم منموہن سنگھ نے گزشتہ سال ایک تقریب سے خطاب کے دوران کہا تھا کہ جوہری بجلی گھر کے پہلے دو یونٹ دو ہفتے میں کام شروع کردیں گے۔ماسکو…مریخ پر بھیجی جانے والی روسی خلائی گاڑی کا ملبہ ہفتے کی شب بحر ہند میں گرے گا۔ روس کی خلائی ایجنسی ” روس کسموس“ کی جانب سے جاری بیان کے مطابق گزشتہ سال نومبر میں مریخ پر خلائی تحقیقاتی مشن کی غرض سے13.2 ٹن وزنی خلائی گاڑی فوبس گراؤنڈ روانہ کی گئی تھی لیکن 9 نومبر کو زمینی مدار کے گرد خلائی گاڑی گم ہوگئی۔ روس اور یورپی خلائی ایجنسیوں کے انجینئروں نے گمشدہ خلائی گاڑی کو ہدف کی طرف لانے کی بہت کوششیں کیں لیکن کامیاب نہ ہو سکے۔ روس کسموس کا کہنا ہے کہ 170 ملین ڈالر کی لاگت سے تیار ہونے والی خلائی گاڑی کا ملبہ ہفتہ اور اتوار کی شب بحر ہند میں گرنے کا امکان ہے۔ 13.2 میٹرک ٹن وزنی خلائی گاڑی میں گیارہ میٹرک ٹن زہریلا ایندھن بھی موجود ہے۔ خلائی ایجنسی کا کہنا ہے کہ زمین کی جانب سفر کے دوران متعلقہ ایندھن جل جائے گا جس سے زمین پر تابکاری کا کوئی خطرہ نہیں۔ماسکو…روس اور یوکرائن کے مابین گیس کی ادائیگی کا معاملہ شدت اختیار کرگیا۔ روس نے کہا ہے کہ 2009ء میں کئے گئے معاہدے کے تحت یوکرائن کو اب تک استعمال نہ ہونے والی گیس کی بھی ادائیگی کرنا ہوگی جبکہ یوکرائن نے مالی مشکلات اور ملکی پیداوار میں اضافے کے بعد روس سے گیس کی برآمدات میں کمی کا فیصلہ کیا ہے۔ روس کی سرکاری توانائی کمپنی گازپروم کے سربراہ ایلکس ملر نے صدر دمتری مدودف سے ملاقات کی اور انہیں آگاہ کیا کہ یوکرائن معاہدے سے کم گیس خریدنا چاہتا ہے۔ یوکرائن اور روس کے درمیان 2009ء میں 33 ارب مکعب میٹر سالانہ گیس خریداری کا معاہدہ ہو چکا تھا‘ اب یوکرائن نے 27 ارب مکعب میٹر گیس خریدنے کا ارادہ ظاہر کیا ہے۔ ایلکس میلر نے کہا کہ عدم استعمال کی صورت میں شرائط وہی ہوں گی۔ یوکرائن کو ہر حال میں ادائیگی کرنا ہوگی۔تہران…ایران نے اقوام متحدہ اور سلامتی کونسل سے ملک میں ایٹمی سائنسدانوں کی ہلاکت کی مذمت کا مطالبہ کیا ہے۔ تہران میں سرکاری ٹیلی ویژن کو انٹرویو دیتے ہوئے ایران کے نائب صدر محمد رضارحیمی نے کہا ہے کہ جوہری سائنسدنوں کو بم دھماکوں کے ذریعے نشانہ بنانے کے واقعات ایران کے ایٹمی پروگرام میں پیش رفت کو نہیں روک سکتے۔انہوں نے کہا کہ اقوام متحدہ میں ایران کے سفیر محمد خزائی نے اقوام متحدہ کے سیکرٹری جنرل بانکی مون سلامتی کونسل اور اقوام متحدہ کی جنرل اسمبلی کے صدر ناصر عبدالعزیز کے نام خطوط میں مطالبہ پیش کرتے ہوئے کہا ہے کہ سلامتی کونسل ایٹمی سائنسدانوں کے قتل کی مذمت کرے۔ انہوں نے کہا کہ ایران کے پاس ایٹمی سائنسدانوں کے قتل میں ملوث بیرونی عوامل کے شواہد موجود ہیں اوراس نوعیت کی دہشت گردی کے واقعات کا مقصد ایران کے پر امن ایٹمی پروگرام کی راہ میں رکاوٹیں ڈالنا ہے۔ واضح رہے کہ ایران میں ایک روز قبل ایٹمی سائنسدان مصطفیٰ احمد روشن کو بم دھماکے میں ہلاک کیا گیا تھا وہ ایران میں دہشت گردی کا نشانہ بننے والے چوتھے سائنسدان ہیں۔ دوسری جانب ایران کی نیشنل سکیورٹی کونسل کے ترجمان کا کہنا ہے کہ بم دھماکے میں امریکہ اور اسرائیل ملوث ہیں۔کراکس…وینزویلا نے امریکا سے اپنے سفارتکار کے اخراج کے فیصلے کی مذمت کی ہے۔ ذرائع ابلاغ کی رپورٹس کے مطابق اس سے قبل امریکا میامی میں تعینات وینزویلا کے قونصلر جنرل کو امریکا سے نکال دیا گیا تھا۔ ان پر امریکا میں سائبر حملے میں ملوث ہونے کے الزامات عائد کئے گئے تھے۔ وینزویلا کے صدر ہوگوشاویز نے گزشتہ روز امریکی اقدام کی شدید مذمت کی۔ اپنے ایک بیان میں انہوں نے کہا کہ امریکا کا حالیہ اقدام قابل مذمت اور اشتعال انگیز ہے۔پیر جو گوٹھ…پیر سید صبغت اللہ شاہ راشدی عرف راجاسائیں کو آٹھواں پیر پگارا منتخب کرلیا گیا ہے، اس موقع پرپیرآف جھنگ سراج احمد گیلانی نے ان کی دستار بندی کی۔ حروں کے روحانی پیشوا اور مسلم لیگ فنکشنل کے سربراہ پیر صاحب پگارا کی تدفین سے پہلے حر جماعت کے خلفا کا اجلاس درگاہ روضہ دھنی میں منعقد ہوا جس میں متفقہ طور پر پیر صاحب پگارا مرحوم کے بڑے بیٹے پیر صبغت اللہ شاہ راشدی عرف راجا سائیں کو آٹھواں پیر پگارا منتخب کرلیا گیا۔ مخدوم شاہ محمود قریشی، صدر آصف زرداری کی جانب سے سینیٹر اسلام الدین شیخ ، وزیراعظم کے صاحبزادے عبدالقادر گیلانی اور مسلم لیگ ن کے صدر سید غوث علی شاہ سمیت دیگر عمائدین نے دستار بندی کی تقریب میں شرکت کی ۔ دستار بندی کے بعد جب آٹھویں پیر پگارا پیر سید صبغت اللہ شاہ راشدی روایتی لباس میں باہر آئے تومریدوں نے انہیں گھیر لیا اور خوشی کا اظہارکیا۔پیرجوگوٹھ… پیر صاحب پگارا شاہ مردان شاہ کی نماز جنازہ ادا کردی گئی۔ نمازجنازہ میں وزیر اعظم گیلانی، وزیر اعلیٰ سندھ قائم علی شاہ، وزیر داخلہ منظور وسان، خورشید شاہ، حمزہ شہباز، شاہ محمود قریشی ، ایم کیو ایم کا3رکنی وفد، پیر صاحب کے مصاحبین اور خلفاء، اور دیگر اعلیٰ حکومتی اور عوامی شخصیات بھی موجود تھیں۔ نماز جنازہ کی امامت کے فرائض پیر آف جھنگ سراج احمد گیلانی نے انجام دیئے۔ اس موقع پر مریدین اور معتقدین ہزاروں کی تعداد میں موجود تھے۔ نماز جنازہ کی ادائیگی کے بعد پیر صاحب پگارا کی میت کا آخری دیدار کرایا گیا ۔اس موقع پر انتہائی جذباتی اور رقت آمیز مناظر دیکھنے میں آئے۔اسلام آباد…مسلم لیگ (ن) کے صدرمیاں نوازشریف کا کہنا ہے کہ جمہوریت کو پنپتا ہوا دیکھنا چاہتے ہیں، غیر آئینی اقدامات اور مہم جوئی کی کوئی گنجائش نہیں۔ اسلام آباد میں مسلم لیگ ن کے رہ نماوں سے مشاورتی اجلاس سے خطاب کرتے ہوئے میاں نوازشریف نے کہاکہ ہم ملک میں قانون کی بالادستی چاہتے ہیں ، نواز شریف نے کہاکہ ن لیگ آئین، قانون،عدلیہ اور جموریت کا احترام اور بالادستی چاہتی ہے، نواز شریف کا کہناتھاکہ این آر او پر عدلیہ کے فیصلوں کا احترام نہ کرنے والی حکومت کے رہنے کا کوئی جواز نہیں ہے، انھوں نے کہاکہ پیپلز پارٹی نے میثاق جمہوریت پر عمل نہیں کیا۔ ملک میں بے روز گاری اور مہنگائی ہے۔گیس اور بجلی کی لو ڈشیڈنگ سے عوام تنگ آچکے ہیں۔سڈنی…سمندری طوفان پیڈی آسٹریلیا کے ساحل سے مکمل قوت کے ساتھ ٹکرا گیا۔ آسٹریلوی محکمہ موسمیات کے مطابق پیڈی میں120 کلومیٹر فی گھنٹہ کی رفتار سے ہوائیں چل رہی ہیں۔ طوفان جمعرات کی علی الصبح مقامی وقت کے مطابق ساڑھے چار بجے معدنی دولت سے مالامال پلسبارہ خطے کے ساحل سے ٹکرایا جہاں سے بڑی تعداد میں آبادی کو پہلے ہی محفوظ مقامات پر منتقل کرتے ہوئے خام کوئلے کی کانکنی اور پیداواری صنعت کو بندرگاہ سمیت بند کردیا گیا تھا۔ آسٹریلوی محکمہ موسمیات کے مطابق جب پیڈی اس وسطی اور مشرتی ساحلی خطے سے ٹکرایا اس وقت اس میں130 کلو میٹر فی گھنٹہ کی رفتار سے ہوائیں چل رہی تھیں۔ طوفان سے خطے میں9.8 انچ بارش ہونے کا بھی امکان ہے۔برازیلیا…برازیل میں شدید بارشوں اورسیلاب کے نتیجے میں 33 افراد ہلاک ہوگئے۔ حکام کا کہنا ہے کہ ملک کے جنوبی مشرقی علاقوں میں شدید بارشوں اورسیلاب سے جانی ومالی نقصان ہواہے۔ مرنے والے 5افراد کا تعلق ایک ہی خاندان سے ہے جولینڈ سلائیڈنگ کے نتیجے میں ملبے تلے دبنے سے ہلاک ہوئے۔ حکام کا کہنا ہے کہ ایک ہی خاندان سے تعلق رکھنے والے 5افرادکی گاڑی سیلابی پانی میں پھنسنے کے بعد حادثے کا شکارہوئی۔برلن…جرمنی میں ایک ملزم نے عدالت میں سرکاری وکیل کو گولی مار کر ہلاک کردیا۔ ذرائع ابلاغ کے مطابق جرمنی کی ریاست بویریا میں ایک عدالت میں غبن کے کیس کی سماعت کے بعد جج کی جانب سے فیصلہ سنانے کے دوران ملزم نے سرکاری وکیل کو گولی ماردی، جسے فوری طور پر زخمی حالت میں اسپتال منتقل کرایا گیا تاہم وہ زخموں کی تاب نہ لاتے ہوئے دم توڑگیا۔ واضح رہے کہ ملزم کوانشورنس کے پیسوں کو غبن کرنے کے جرم میں گرفتار کیا گیا تھا۔رنگون…میانمار حکومت اور کارین نیشنل یونین (کے این یو) باغیوں کے درمیان مذاکرات کے نتیجے میں جنگ بندی کے امکانات پیدا ہوگئے ہیں۔ میڈیا رپورٹس کے مطابق حکومتی وفد جس میں علاقائی فوج کا کمانڈر بھی شامل ہے کے این یو کے 200 سینئر ارکان کے وفد سے رنگون میں بہت جلد ملاقات کریں گے۔ امید کی جارہی ہے کہ مذاکرات سے برسوں سے جاری جنگ ختم ہوجائے گی۔نیویارک…میانمارکی جمہوریت پسند اپوزیشن رہنما آنگ سان سوچی نے کہا ہے کہ میانمار میں جمہوریت کا اہم موڑ آنے والا ہے۔ انہوں نے کہا کہ میانمار سیاسی دوراہے کی تبدیلی کے کنارے پہنچ چکا ہے اور جلد ہی جمہوری بریک تھرو ہوگا۔ آنگ سان سوچی جوکہ2010ء میں تقریباً20 سال کی قید کے بعد رہا ہوئی ہیں، نے نیویارک میں اپنے اعزاز میں منعقدہ تقریب میں اپنے ریکارڈ شدہ بیان میں شرکاء کو بتایاکہ اس مشکل وقت میں ہم آپ کی مدد کے طلب گار ہیں۔ میں اس وقت کو دیکھ رہی ہوں جب برما میں جمہوریت قائم ہوگی اور دنیا کے دوسرے مقامات پر اپنے دوستوں کے ساتھ آزادانہ رابطے کرسکیں گے۔ میانمار میں یکم اپریل کو انتخابات منعقد ہوں گے جن میں سوچی حصہ لے رہی ہیں۔دمشق…امریکا نے شام میں اپنے سفارتی عملے میں کمی کا اعلان کردیا۔ امریکی وزارت خارجہ کی جانب سے جاری کردہ بیان میں کہا گیا ہے کہ امریکی حکام نے شام میں جاری پر تشدد واقعات میں مزید اضافہ کے پیش نظر وہاں تعینات اپنے سفارتی عملے میں کمی کا اعلان کردیا ہے ۔واضح رہے کہ امریکا نے گزشتہ برس نومبر میں شدید خطرے کے پیش نظر اپنے سفیر کو واپس بلا لیا تھا۔ دوسری جانب امریکی وزیر خارجہ ہیلری کلنٹن نے صدر بشارالاسد کی جانب سے شام میں بین الاقوامی طاقتوں کے ملوث ہونے کے الزام کی شدید مذمت کرتے ہوئے اسے غیر ذمہ دارانہ بیان قرار دیا ہے ۔انہوں نے کہا کہ صدر بشارالاسد کی حکومت ملک سے تشدد ختم کرکے اپنے قیدیوں کی رہائی اور شہریوں سے سکیورٹی فورسز نکالنے میں ناکام رہی ہے۔اسلام آباد…سپریم کورٹ نے الیکشن کمیشن کو نئی ووٹرز لسٹیں ہرحال 23 فروری تک بنانے کا حکم دیتے ہوئے موجودہ سیکریٹری الیکشن کمیشن کی حیثیت پر بھی اعتراض کردیا ہے، عدالت کو بتایاگیاہے کہ 18ویں ترمیم کے بعد ہونے والے ضمنی انتخابات کی توثیق کیلئے آئین میں ترمیم لائی جارہی ہے ۔ چیف جسٹس افتخارچودھری کی سربراہی میں سپریم کورٹ کے بنچ نے ووٹرز لسٹ کیس کی سماعت کی، کیس میں عمران خان ، بینظیربھٹو شہید اور دیگر کی درخواستیں شامل ہیں ،الیکشن کمیشن کے جائنٹ سیکریٹری نے عدالت کو بتایاکہ پہلے توقع تھی کی ووٹرلسٹوں کی تصدیق کیلئے 40 لاکھ فارم آئیں گے،لیکن ایک کروڑ سے زائد فارم آگئے، نادرا روزانہ 6 لاکھ فارمز کو پراسیس کررہا ہے،اسکا کا کہنا ہے کہ 23 فروری تک ووٹر لسٹوں کی تیاری ان کے بس میں نہیں،نادرا نے عدالت کو بتایاکہ ووٹرتصدیق کا جامع نظام مرتب کرلیاہے، عدالتی حکم کی مکمل پیروی کی کوشش کی جائے گی،لیکن ایسا ہوتا مشکل دکھائی دیتا ہے، چیف جسٹس نے کہا کہ بہت ہوچکا، الیکشن کمیشن نے مقررہ وقت تک کام نہ کیا تو قانون اپنا راستہ اپنائے گا، نادرا کو ووٹرلسٹوں کے مستند ہونے پر کوئی سمجھوتہ نہیں کرنا چاہیئے، چیف جسٹس نے کہاکہ عدالتی حکم کے برخلاف سیکریٹری الیکشن کمیشن کا کنٹریکٹ تقرر ہوا، اٹارنی جنرل اس معاملہ کو دیکھیں، عدالت نے حکم میں ڈیڈلائن برقرار رکھتے ہوئے کہاکہ الیکشن کمیشن آئینی طور پر پابندہے کہ انتخابی فہرستوں کو سالانہ اپ ڈیٹ کرے،آئین میں اٹھارہویں ترمیم کے بعد اور الیکشن کمیشن کی تشکیل نو سے قبل ہوجانے والی ضمانی انتخابات کے معاملے پر بھی سماعت ہوئی، الیکشن کمیشن نے بتایاکہ تشکیل نو کے بعد الیکشن کمیشن نے پہلے ہونے والے ضمنی الیکشن کو آئینی قراردیا،اس پر ججز نے تنقید کی تو اٹارنی جنرل نے بتایاکہ نامکمل الیکشن کمیشن کے ذریعے ضمنی الیکشن کی توثیق کا آئینی بل آج یا کل قومی اسمبلی میں پیش کردیا جائے گا، عدالت نے مقدمہ کی مزید سماعت 19 جنوری تک ملتوی کردی-پشاور…پشاور کے علاقے سربند میں پولیس چوکی پر شدت پسندوں کے حملے کے نتیجے میں سات اہلکار زخمی ہوگئے۔ پولیس کی جوابی کاروائی نے شدت پسندو کو پسپاکرنے پر مجبور کر دیاپولیس کے مطابق پشاور اور خیبر ایجنسی کے سنگم پر واقع ریاض شہید پولیس چوکی پر150 شدت پسندوں نے حملہ کر دیا۔ پولیس نے بھی جوابی کارروائی کرتے ہوئے فائرنگ کی اور شدت پسندوں کو پسپا کرنے پر مجبور کر دیا۔ فائرنگ کے تبادلے کے نتیجے میں 7 سیکیورٹی اہلکار زخمی ہوگئے، زخمی ہونیوالے سیکیورٹی اہلکاروں میں دو پولیس فورس جبکہ 5 ایف سی کے جوان شامل ہے ،زخمی ہونے والے سیکیورٹی اہلکاروں کوحیات آباد میڈیکل کمپلیکس منتقل کر دیا گیا ہے۔ ایس ایس پی اپریشنز پشاور کے مطابق 150 سے 200 شدت پسندوں نے پولیس چوکی پر حملہ کیا تاھم پولیس کی بروقت کاروائی کی وجہ سے شدت پسند پسپا ہونے پر مجبور ہوگئے۔انکا کہنا تھا کہ سربند پولیس چوکی پر ہونیوالا حملہ آج صبح بڈھبیر میں شدت پسندوں کے خلاف آپریشن کا رد عمل ہے جن میں شدت پسندوں کے تین ٹھکانوں کو تباہ کردیا تھا۔ کوئٹہ ... کوئٹہ کے علاقے ہزارگنجی کی فروٹ مارکیٹ میں لگی آگ پر قابو پالیا گیا، تاہم کوئی جانی نقصان نہیں ہوا۔ پولیس کے مطابق ہزار گنجی کی فروٹ مارکیٹ میں جمعرات کی رات اچانک آگ بھڑک اٹھی جس نے وہاں کریٹوں کی مدد سے بنائی گئی دکانوں کو اپنی لپیٹ میں لے لیا، جس کے نتیجے میں متعدد دکانیں جل کر راکھ ہوگئیں اور فروٹ تباہ ہوگیا تاہم آتشزدگی سے کوئی جانی نقصان نہیں ہوا۔ واقعے کی اطلاع ملنے پر فائربریگیڈ موقع پر پہنچ گئی اور ڈیڑھ گھنٹے کی جدوجہد کے بعد آگ پر قابو پالیا۔اسلام آباد…صدر آصف علی زرداری دبئی کے مختصردورے سے وطن واپس پہنچ گئے ہیں۔صدارتی ترجمان کے مطابق صدرمملکت گزشتہ روز ایک شادی میں شرکت کے لئے دبئی گئے تھے ۔جہاں پر وہ مختصر قیام کے بعد آج جمعہ کی صبح اسلام آباد پہنچ گئے ہیں۔کراچی… کراچی کے علاقے گودھرا میں لکڑی کی مارکیٹ میں دو دکانوں کو لگی آگ پر قابو پالیاگیاہے۔واقعہ میں جانی نقصان نہیں ہواہے۔فائر بریگیڈ حکام کے مطابق نیوکراچی کے علاقے گودھراکے سیکٹر الیون ای میں واقع ٹمبر مارکیٹ کی دو دکانوں میں رات گئے اچانک آگ بھڑک اٹھی۔ واقعہ کی اطلاع ملتے ہی فائربریگیڈ کی چار گاڑیوں نے آدھے گھنٹے کی جدوجہد کے بعد آگ پر قابو پالیا۔آگ لگنے کی وجہ معلوم نہیں ہوسکی ۔واشنگٹن ... امریکی حکام کا کہنا ہے کہ طالبان کی لاشوں کی بیحرمتی کرنے والے دو امریکی فوجیوں کی شناخت ہو گئی۔ گزشتہ دنوں طالبان کی لاشوں کی بیحرمتی کی وڈیو منظر عام پر آئی تھی۔ جس پر پنٹاگان نے لاشوں کی بیحرمتی کرنیوالی وڈیو کی تحقیقات کا حکم دیا تھا۔ نام ظاہر نہ کرنے کی شرط پر امریکی فوجی اہلکار نے غیر ملکی ایجنسی کو بتایا ہے کہ ویڈیو میں نظر آنے والے چار امریکی فوجیوں میں سے دو کی شناخت ہو گئی ہے۔اور میرینز کا خیال ہے وڈیو قابل اعتبار ہے۔حکام کے مطابق شناخت کئے گئے دونوں امریکی فوجی اب تک سیکنڈ میرین کے تھرڑ بٹالین کا حصہ ہیں۔اس یونٹ نے مارچ سے ستمبر 2011 تک افغانستان کے صوبے ہلمند میں اپنے خدمات سرانجام دیئے۔ترجمان طالبان کے مطابق اگرچہ تصاویر افسوس ناک تھے تاہم لاشوں کی بیحرمتی والی وڈیو سے مذاکرات اور قیدیوں کی رہائی کا عمل متاثر نہیں ہوگا۔واشنگٹن…امریکا نے کہا ہے کہ میموگیٹ کیس پاکستان کا داخلی معاملہ ہے امریکی محکمہ خارجہ کی روزانہ کی ہونے والی بریفنگ میں ترجمان محکمہ خارجہ وکٹوریہ نولینڈ نے صحافیوں کے ایک سوال کا جواب دیتے ہوئے کہا کہ میمو گیٹ کا معاملہ پاکستان کا داخلی معاملہ ہے اور ہم پاکستان کے داخلی معاملات میں مداخلت میں دلچسپی نہیں رکھتے۔واشنگٹن…وائٹ ہاوٴس نے کہا ہے کہ گوانتاناموبے قید خانے کو بند کرنے کے فیصلے پرعمل درآمدکیا جائے گا۔واشنگٹن میں صحافیوں کو پریس بریفنگ دیتے ہوئے وائٹ ہاوٴس کے ترجمان نے کہا کہ گوانتانامو بے قید خانے سے کوئی قیدی منتقل نہیں کیاجارہا۔ ترجمان وائٹ ہاوس کا کہنا تھا کہ گوانتاناموبے خانے کو بند کرنے کے فیصلے پرعمل درآمدکیا جائیگا۔ ان کا کہنا تھا کہ افغان فورسز کی اس انداز میں تربیت چاہتے ہیں کہ وہ مزاحمت کاروں سے نمٹ سکیں۔لاہور…لاہور میں حضرت علی ہجویری رحمتہ اللہ 968ویں عرس کی سہ روزہ تقریبات آج شروع ہورہی ہیں۔ زائرین کی سیکورٹی کیلیے ایک ہزار پولیس اہلکار تعینات کردیئے گئے ۔عرس کے موقع پرحضرت علی ہجویری المعروف داتا گنج بخش کے مزار کو خوبصورت برقی قمقموں سے سجایا گیا ہے، دودھ کی سبیلیں اوردکانیں سج گئی ہیں اور زائرین کے آمد کا سلسلہ شروع ہوچکا ہے۔ زائرین کا کہنا ہے اس خطے میں بزگان دین کی تعلیمات سے اسلام پھیلا ہے اوروہ ان سے اظہار عقیدت کیلئے حاضری دینے آتے ہیں۔ عرس کے موقع پر سیکورٹی فول پروف بنا نے کے لیے پولیس کے ایک ہزار اہلکار تعینات ہیں، دربار کے داخلی راستوں پر واک تھرو گیٹ نصب ہیں اورزائرین کو مکمل چیکنگ کے بعد داخل ہونے دیا جارہا ہے۔اسلام آباد…آزاد کشمیر سمیت ملک کے شمالی اور بالائی علاقوں میں برفباری کا سلسلہ رک جانے کے بعد موسم میں ایک بار پھر خشکی بڑھنے لگی ہے۔محکمہ موسمیات کے مطابق اگلے چوبیس گھنٹوں کے دوران ملک کے بیشتر علاقوں میں موسم سرد اور خشک رہے گا۔محکمہ موسمیات کے مطابق آئندہ چوبیس گھنٹوں میں شمال مشرقی بلوچستان کے پہاڑوں پر بارش کے ساتھ ہلکی برف باری کا امکان ہے،جبکہ پنجاب اور خیبر پختونخوا سمیت سکھر ڈویڑن میں شدید دھند کا بھی امکان ہے،ادھر گلگت بلتستان مالاکنڈ ڈویڑن اور آزادکشمیر کے بالائی علاقوں میں برف باری کو بند ہوئے پانچ روز گزرچکے ہیں تاہم سردی کی شدت برقرار ہے،جمعرات کے روز کالام ملک کا سرد ترین علاقہ رہا،جہاں تیسرے روز بھی درجہ حرارت منفی 15 رہا،اسی طرح اسکردو میں منفی 13 پاراچنار، استور اور ہنزہ میں منفی 11، زیارت میں منفی 8، گلگت اور قلات میں منفی 7 جبکہ چترال ، کوئٹہ اور مری میں کم سے کم درجہ حرارت منفی 5 ریکارڈ کیا گیا۔واشنگٹن…امریکی نائب صدرجوزف بائیڈن نے واشنگٹن میں قطر کے وزیراعظم شیخ حمد بن جاسم الثانی سے ملاقات کی اور باہمی تعلقات کے علاوہ شام کی صورت حال پر تبادلہ خیال کیا۔وائٹ ہاؤس نے ایک بیان میں کہا ہے کہ امریکہ نے شام کی حکومت کی جانب سے مظاہرین کے خلاف کریک ڈاؤن کارروائیوں کی مذمت کی ہے اور عرب لیگ کے مبصرین کی شام کی صورت حال سے متعلق حتمی رپورٹ کو اہم قرار دیا ہے جو 19جنوری کو جاری کی جا رہی ہے۔بیان کے مطابق نائب صدر اورقومی سلامتی کے مشیر ٹام ڈونیلن نے امریکا کی جانب سے اپنے اتحادی ممالک اور شراکت داروں کی سکیورٹی کے عزم کا اعادہ کیا ہے اور قطری وزیر اعظم کی اس بات سے اتفاق کیا کہ خطے میں استحکام لانے کی ضرورت ہے۔ یاد رہے کہ قطر خلیج کے خطے میں امریکا کا ایک اہم اتحادی ملک ہے۔صنعاء…یمن کی مجاز اتھارٹی نے متحارب فریقین کو مسلح مظاہرے 48 گھنٹوں کے اندر ختم کرنیکی مہلت دی ہے۔یمن کا مقتدر ادارہ عسکری کونسل کے ترجمان میجر جنرل علی سعید عبید نے ایک بیان میں کہا کہ کونسل نے ملک میں مسلح احتجاجی مظاہرے کرنے اور ایک دوسرے پرحملے کرنے والے متحارب گروپوں کوجمعہ تک مہلت دی ہے جس کے بعد فوج ان کے لوگوں کیخلاف سخت کارروائی کی جائیگی ۔مہلت کے خاتمے کے بعد فوج خود میدان میں اترے گی اور تمام سرکاری اور غیر سرکاری تنصیبات میں چھپے ان مسلح افراد کو تلاش کرے گی۔ بالخصوص اسکولوں اور مسلح جنگجووٴں کے کیمپوں کی مکمل تلاشی لینے کے ساتھ ساتھ بدامنی اور افراتفری میں ملوث افراد کے خلاف قانون کے مطابق کارروائی کرے گی۔یاد رہے کہ یمن میں قیام امن اور پرامن انتقال اقتدار کے لیے خلیج تعاون کونسل"جی سی سی" کے تیار کردہ فارمولے میں سفارش کی گئی تھی کہ حکومت ملک میں امن وامان کو یقینی بنانے کے لیے ایک فوجی کمیٹی تشکیل دے جو صنعاء اور ملک کے دیگر بڑے شہروں میں اپنی نگرانی میں مسلح گروپوں کا احتجاج اور ان کی کارروائیاں ختم کرائے اور ملک میں حکومتی رٹ بحال کرے۔لوساکا…زیمبیا کے وزیر سیاحت نے سیاحوں کی حوصلہ افزائی اور رسی کے ساتھ لٹک کر چھلانگ لگائے جانے والے کھیل کو محفوظ ثابت کرنے کیلئے بونجی جمپ کا مظاہرہ پیش کیا۔گزشتہ ہفتے زمبابوے میں بونجی جمپ کے دوران آسٹریلوی خاتون سیاح کے ساتھ حادثہ پیش آیا تھا۔ اور وہ چھلانگ لگانے کے بعد رسی ٹوٹنے کے باعث دریا میں جاگری تھی اور معجزاتی طور پر بچ گئی تھی۔اس سلسلے میں زیمبیا کے وزیر سیاحت Given Lubinda نے اس کھیل کو محفوظ ثابت کرنے کے لئے افریقا کے مشہور وکٹری فال برج سے بونجی جمپ لگائی۔وکٹوریا فال برج اور دریائے زیمبی کے درمیان فاصلہ 364 فٹ ہے۔ممبئی… فلم بازی گر سے اپنے کیرئیر کا آغاز کرنیوالی شلپا شیٹی ان دنوں ایک نئے مہمان کے استقبال کی تیاریوں میں مصروف ہیں۔ بالی وڈ کی مشہور اداکارہ شلپا شیٹی اپنے بھارتی نژاد برطانوی بوائے فرینڈ راج کْندرا کے ساتھ اتوار 22 نومبر2009 کو شادی کے بندھن میں بندھی تھیں۔ تین سال تک افیئر کے بعد شادی کرنیوالی شلپا کے ہاں نئے مہمان کی ولادت بھی تیسرے سال ہی ہورہی ہے۔ ممبئی میں ہونے والی ایک تقریب میں شلپا اور راج کندرا شریک ہوئے تو ان کے چہرے پرآسودگی اور قابل فخر مسکراہٹ بھی تھی۔ شلپا گذشتہ ماہ اپنے حاملہ ہونے کی تصدیق کرچکی ہیں۔ ان کا کہنا ہے کہ وہ خوب کھا رہی ہیں اور اس صورت حال پر خوش ہیں۔پرتھ…لٹل ماسٹر سچن ٹنڈولکر سنچریوں کی سنچری بنانے میں ایک بار پھر ناکام ہوگئے۔ پرتھ میں کھیلے جارہے تیسرے ٹیسٹ کے پہلے روز سچن ٹنڈولکر کو اس وقت مایوسی کا سامنا کرنا پڑا جب وہ 15 رنز بناکر ہیریس کی گیند پر کلین بولڈ ہوگئے۔ آسٹریلوی کپتان مائیکل کلارک نے ٹاس جیت کر فیلڈنگ کا فیصلہ کیا، بھارت کی پہلی وکٹ صرف چار کے مجموعی اسکور پر گری اور سہواگ بغیر کوئی رن بنائے پویلین کی راہ لی۔ صرف 63 کے مجموعی اسکور پر بھارت کے چار ٹاپ آرڈر بیٹسمین واپس لوٹ چکے تھے۔ ہلفنہاس نے دو جبکہ ہیریس اور سڈل نے ایک ایک وکٹ حاصل کی.اسلام آباد…سپریم کورٹ نے میموگیٹ کیس میں اپنے عبوری حکم کیخلاف توہین آمیز پریس کانفرنس کرنے کے خلاف پیپلز پارٹی کے نائب صدر بابراعوان اور دیگر کے خلاف مقدمہ کی سماعت 2 فروری تک ملتوی کردی ہے ۔بابراعوان اور دیگر حکومتی شخصیات کیخلاف مقدمہ کی سپریم کورٹ میں سماعت جسٹس اعجاز افضل اور جسٹس اطہرسعید پر مشتمل بنچ نے کی، عدالت نے گزشتہ سماعت پربابراعوان کو وضاحت پیش کرنے کا نوٹس جاری کرتے ہوئے کہاتھا کہ کیوں نہ اُن کے خلاف توہین عدالت کی کارروائی کی جائے، بابراعوان نے آج عدالت میں پیش ہوکرکہاکہ انہیں وکیل کرنے کیلئے مہلت چاہیے، عدالت نے کہاکہ آپ اتنے دن کیا کرتے رہے ہیں، بابراعوان نے کہاکہ بطور پارلیمنٹرین ان کی اور بھی مصروفیات رہیں ہیں، عدالت نے سماعت 23 جنوری تک ملتوی کرنے کا کہاتو بابراعوان نے مزید ایک ہفتہ کی درخواست کی، اس پر سماعت 2 فروری تک ملتوی کردی۔لاہور…لاہور بار ایسوسی ایشن کے سالانہ انتخابات کے لئے پولنگ شروع ہو گئی ہے جو شام پانچ بجے تک جاری رہے گی۔لاہور بار ایسوسی ایشن کی صدارت کے لئے تین امیدوار میدان میں ہیں جن میں حامد خان گروپ کے چودھری ذوالفقار علی، عاصمہ جہانگیر کے نامزد امیدوار نعمان قریشی اور عامربشارت مد مقابل ہیں۔ اس مرتبہ انتخابات ضلع کچہری کے بجائے سیشن کورٹ میں ہو رہے ہیں۔ لاہور بار کے عہدیدارو ں کا کہنا ہے کہ ممبران کی تعداد زیادہ ہونے کے باعث ضلع کچہری کی عمارت میں جگہ کم پڑ گئی تھی جس پر انتخابات سیشن کورٹ کی عمارت میں کرانے کا فیصلہ کیا گیا۔اسلام آباد…اسلام آباد کی ہائی کورٹ میں آرمی چیف اور آئی ایس چیف کی کسی بھی ممکنہ برطرفی کے خلاف دائر درخواست کو آیندہ ہفتے ابتدائی سماعت کیلئے مقرر کردیا گیاہے،مولوی اقبال حیدر نے حکومت کو آرمی چیف اور آئی ایس چیف کی برطرفی سے متعلق کسی بھی اقدام سے باز رکھنے کیلئے ، ہائی کورٹ میں درخواست دائر کی تھی ، اس میں وفاق کو فریق بنایاگیا ہے ، رجسٹرار آفس نے بتایاہے کہ یہ درخواست سماعت کیلئے مقرر ہوسکتی ہے اور حتمی کاز لسٹ کل جاری کردی جائے گی، درخواست گزار مولوی اقبال حیدر کے مطابق سماعت پیر کو ہائی کورٹ کا دو رکنی بنچ کرے گا ۔ممبئی…این جی ٹی…بالی ووڈ کے اُبھرتے ہوئے اداکار عمران خان آج 13جنوری کو اپنی29ویں سالگرہ منا رہے ہیں۔13جنوری1983کو امریکی ریاستWinconsinمیں پیدا ہونے والے عمران نے بالی ووڈ میں قدم ایک چائلڈ اسٹار کی حیثیت سے رکھا اور فلم "قیامت سے قیامت تک" اور "جو جیتا وہی سکندر "میں اپنی اداکاری کے جوہر دکھائے۔تاہم بالی ووڈ میں ایک ہیرو کی حیثیت سے ان کی پہلی فلم"جانے تو یا جانے نہ"نے انہیں شہرت کی بلندیوں پر پہنچا دیا۔ بالی ووڈ کے مسٹر پرفیکٹ عامرخان کے بھانجے عمران اب تک لک،کڈنیپ،آئی ہیٹ لو اسٹوری،بریک کے بعددہلی بیلی اور میرے براد کی دلہن میں کام کرتے ہوئے اپنی اداکارانہ صلاحیتوں کا لوہا منوانے میں کامیاب ہوچکے ہیں۔عمران خان کی آنے والی فلموں میں تیری میری پسند اور مترو کی بجلی کا منڈولا شامل ہیں جبکہ ہدایتکارکرن جوہر کے ساتھ ان کی نئی فلم ایک میں اور ایک تو 10فروری کو سینما گھروں کی زینت بنائی جائے گی۔کولوراڈو …این جی ٹی…امریکی ریاست کولوراڈو کے قصبیسلور تھورنمیں ایک آرٹسٹ نے برف سے انوکھی طرز کا قلعہ تخلیق کیا ہے جوآجکل سیاحوں کی توجہ اور دلچسپی کا باعث بنا ہوا ہے۔ برنٹ کرسٹن سن نامی اس آرٹسٹ نے قلعے کی دیواروں اور ٹاور اور سرنگوں کو تخلیق کرنے کے لیے برف کی قلموں کا سہارا لیا ہے۔30سے40فٹ اونچی دیواروں پر اس برفانی قلعے میں200سے زائد فلوریسنٹ بلب استعمال کیے گئے ہیں جو رات کے وقت اس قلعے کی دلکشی اور خوبصورتی میں مزید چار چاند لگادیتے ہیں۔اسلام آباد…مسلم لیگ قاف کے صدر اور حکومت کے اتحادی چودھری شجاعت حسین نے کہاہے کہ تبدیلی تو ووٹوں سے ہی آئے گی، موجودہ کشیدگی میں تو نہیں لیکن درجہ حرارت کم ہوا ہے۔چودھری شجاعت حسین نے آج پارلیمنٹ ہاوٴس کے باہر میڈیا سے گفتگو میں کہاکہ تصادم کی خواہش کرنے والوں کو مایوسی ہوگی، تبدیلی بوٹوں سے نہیں ووٹوں سے آئے گی، انہوں نے کہاکہ اُن کی آرمی چیف سے ابھی ملاقات نہیں ہوئی، فوج اور حکومت کا اختلاف تو نہیں لیکن درجہ حرارت کم ہوا ہے۔اسلام آباد…وزیر اعظم یو سف رضا گیلانی نے قومی اسمبلی میں خطاب کرتے ہوئے کہا ہے کہ اس سے بڑھ کر کیا ایشو ہوسکتا ہے کہ ایوان کو اعتماد میں نہ لیں، مجھے اعتماد کے ووٹ کی ضرور ت نہیں،پارلیمنٹ یا وزیر اعظم کی مدت کم ہونی چاہیے تو آئینی ترمیم لے آئیں۔ انہوں نے کہا کہ مقدس آئین کا احترام سب کو کرنا چاہیے، پارلیمنٹ کو حق حاصل ہے کہ وہ جو چاہے کرسکتی ہے۔ وزیر اعظم نے مزید کہا کہ ہم یہاں این آر او کیلئے نہیں آئے، نہ اس حوالے سے سفارش چاہتے ہیں اور نہ ہم یہ چاہتے ہیں کہ آپ ہمیں فوج سے بچائیں، ہم اداروں کے ٹکراوٴ اور شہید بھی ہونے کیلئے نہیں آئے، ہم اداروں کا تصادم نہیں چاہتے، میں نے اور لیڈر آف دی اپوزیشن نے ایک ہی سال سیاست شروع کی، فیصلہ کرلیں اس ملک میں جمہوریت ہوگی یا آمریت ہوگی۔ انہوں نے کہا کہ ہم نے بھی غلطیاں کیں اور آپ نے بھی کیں اس کا مطلب یہ نہیں کہ جمہوریت کو نقصان پہنچے،کیا ایسی مصیبت پڑی کہ ہم سب یہاں اکٹھے ہوگئے، اسی طرح ایک رات میں 17ججز بھی تو غلط معلومات پر اکٹھے ہوئے تھے، جب مصیبت آتی ہے تو کوے بھی اپنی برادری کیلئے اکٹھے ہوجاتے ہیں، یہ تو پارلیمنٹ ہے۔ وزیر اعظم نے مزید کہا کہ پارلیمنٹ میں اس سے قبل آرمی چیف نہیں آئے تھے، اپوزیشن بتائے کہ کیا این آر او ہم نے بنایا تھا، این آر او کے خالق پر کوئی بات نہیں کرتا، این آر او کا خالق کہہ رہا ہے کہ میں آرہا ہوں۔ انہوں نے متنبہ کرتے ہوئے کہا کہ اب کوئی اسٹیج سجایا گیا تو وہ نہ آپ کیلئے ہوگا اور نہ ہمارے لیے، غلطیاں سب کرتے ہیں، ہم نے بھی کیں، اس کا مقصد یہ نہیں کہ جمہوریت مصیبت میں آئے، زیادہ عذاب بھی آیا تو ہم عوام میں جائیں گے مگر کسی سے بھیک نہیں مانگیں گے، جیل میں جاوید ہاشمی پرتشدد ہوا، زیادتیاں ہمارے ساتھ بھی ہوئیں، آمر کہتے ہیں آئین کی پاسداری کرینگے لیکن حکومت کورخصت کردیتے ہیں، اتنی مبہم صورتحال پیدا نہ کریں کہ آئین کی تشریح کوئی اور کرے۔اسلام آباد…اٹارنی جنرل آف پاکستان مولوی انوارالحق نے آج سپریم کورٹ میں منصوراعجاز کے وکیل اکرم شیخ سے ملاقات کی ،اس میں میموگیٹ کے تحقیقاتی کمیشن کی سولہ جنوری کی سماعت ملتوی کرانے سے متعلق تبادلہ خیال کیاگیا۔اٹارنی جنرل اور اکرم شیخ کی ملاقات ، آج سپریم کورٹ کی ایک کورٹ روم میں ہوئی، اٹارنی جنرل نے گزشتہ روز چیف جسٹس کو درخواست کی تھی کہ سولہ جنوری کو این آر او عملدرآمد کیس اور میموگیٹ کمیشن ، دونوں ہونے ہیں، عدالت ، این آر او عملدرآمد کیس کی سماعت میں وقت ایڈجسٹ کرے، یہ درخواست منظور نہیں ہوئی تھی۔ آج اکرم شیخ نے اٹارنی جنرل کو کہاکہ سپریم کورٹ بڑی عدالت ہے ، آپ کو سولہ جنوری کو یہاں پیش ہونا چاہیے ، اکرم شیخ نے انہیں پیشکش بھی کی کہ وہ کمیشن کارروائی ملتوی کرانے کی درخواست لے آئیں، وہ اس پر دست خطر کردیں گے، بعد میں میڈیا سے گفتگو میں اٹارنی جنرل نے کہاکہ اکرم شیخ نے اچھی تجویز دی ،وہ اس پر غور کریں گے۔اسلام آباد… وفاقی وزیر اطلاعات ڈاکٹر فردوس عاشق اعوان نے کہا ہے کہ پیپلز پارٹی ہر بحران سے باہر نکلتی رہی ہے ، اداروں کے درمیان ٹکراوٴ کا جو تاثر پیدا کیا جارہا ہے، اِس بحران سے بھی جلد نکل آ ئیں گے ۔پارلیمنٹ ہاوٴس کے باہر میڈیا سے بات چیت کرتے ہوئے انہوں نے کہا کہ کابینہ کی دفاعی کمیٹی میں نیٹو کی رپورٹ پر بحث کی جائے گی۔ ایک صحافی نے جب ڈاکٹر فردوس عاشق اعوان سے سوال کیا کہ کیا اداروں کے درمیان ٹکراوٴکی صورتحال ہے تو وزیر اطلاعات نے جواب میں کہا کہ اپنے ہی ہاتھوں سے تراشے ہوئے بتوں کو کیسے توڑیں۔اسلام آباد… نیپرا نے رواں مالی سال کے لاہور اور کوئٹہ کی بجلی کی تقسیم کار کمپنیوں کے ٹیرف میں ایک روپے سے تین روپے فی یونٹ اضافہ کی منظوری دے دی۔ نیپرا ذرائع کے مطابق گھریلو صارفین کے لئے ایک روپے سے تین روپے فی یونٹ اضافہ کی منظوری دی گئی ہے ۔کمرشل صارفین کے لئے 2 روپے فی یونٹ ، صنعتی صارفین کے لئے 2 روپے 60 پیسے اور زرعی صارفین کے لئے ایک روپیہ 50 پیسے فی یونٹ اضافہ کی منظوری دی گئی ہے ۔ٹیرف میں اضافہ کا اطلاق وفاقی وزارت پانی و بجلی کی حتمی منظوری کے بعد ہوگا۔فیصل آباد…فیصل آباد اور بہاول پور ریجن میں گیس کی بندش کا آج دوسرادن ہے،سوئی گیس حکام کی جانب سے گیس لوڈ مینجمنٹ کے تحت فیصل آباد ریجن کے سی این جی اسٹیشن تین روزجبکہ بہاول پور ریجن کے سی این جی اسٹیشن ڈھائی دن کے لئے بند کردیے گئے ہیں،فیصل آباد ریجن کے اسٹیشن اتوارکی صبح 6 بجے جبکہ بہاول پورریجن کے اسٹیشن ہفتہ کی رات 8بجے کھولے جائیں گے۔لاہور…پنجاب انسٹی ٹیوٹ آف کارڈیالوجی سے علاج کرانے والوں میں پراسراربیماری کے انکشاف کے بعد اسپتال کی فارمیسی سے دی جانے والی8 ادویات کا استعمال روک دیا گیا۔پنجاب انسٹی ٹیوٹ آف کارڈیالوجی کے ایم ایس ڈاکٹر سلیم جعفر نے جیونیوز کو بتایا کہ جن ادویات کے استعمال سے روکا گیاہے ان میں خون پتلا کرنے والی اور کولیسٹرول کنٹرول کرنے والی ادویات شامل ہیں۔ ان ادویات کے استعمال کو فارماسسٹ اور سینئر ڈاکٹروں کی مشاورت سے بند کیا گیا ہے۔ پراسرار بیماری کے شکار مریضوں کے معائنہ کے لئے پی آئی سی کے ڈاکٹروں کی ٹیم مختلف اسپتالوں کا دورہ کر رہی ہے۔ ڈاکٹر سلیم جعفر کا کہنا تھا کہ پی آئی سی انتظامیہ نے مریضوں کے بارے میں ریکارڈ محکمہ صحت کو فراہم کر دیا ہے جبکہ ادویات اسپتال کی لیبارٹری اورڈرگ ٹیسٹنگ لیبارٹری میں معائنہ کیلئے بھجوا دی گئی ہیں۔کوئٹہ…بلوچستان کے شمالی علاقوں میں آج شام سے بارش اور پہاڑوں پر برف باری کا امکان ہے جس سے سردی کی شدت میں اضافے ہوجائے گا۔ محکمہ موسمیات کے مطابق وادی کوئٹہ سمیت صوبے کے شمالی علاقوں میں آج صبح سے موسم ابرالود ہے اور جمعہ کی شام سے شمالی بلوچستان میں وقفہ وقفہ سے بارش اور پہاڑوں پر برف باری کا امکان ہے یہ سلسلہ دو سے تین روز تک جاری رہے گا۔ آج صبح ریکارڈ کئے گئے کم سے کم درجہ حرارت کے مطابق وادی کوئٹہ میں کم سے کم درجہ حرارت منفی 4ڈگری سینٹی گریڈ ، ژوب میں صفر دالبندین میں تین ،نوکنڈی میں2 ، سبی میں دو، ،بارکھان اور پنجگور میں4،خضدار5،لسبیلہ12،پسنی16،جیوانی18اور گوادر میں کم سے کم 16سینٹی گریڈ ریکارڈ کیا گیا، آئندہ بارہ گھنٹے کے دوران کوئٹہ،قلات اورڑوب ڈویڑن میں موسم ابرآلودجبکہ مکران،نصیرآباد، سبی ڈویڑن میں موسم خشک اور سرد رہے گا۔چیچہ وطنی …چیچہ وطنی میں محبت کی شادی کرنے والے نوجوان کی والدہ نے الزام لگایا ہے کہ لڑکی کے ورثا نے نہ صرف اس کے بیٹے اور بہو کی زندگی تنگ کر دی ہے بلکہ ان کے خاندان پر بھی ظلم کے پہاڑ ڈھائے جا رہے ہیں۔لاہور میں جیو نیوز کے دفتر میں گفتگو کرتے ہوئے چیچہ وطنی کی زیب النساء کا کہنا تھا کہ گزشتہ سال اس کے بیٹے اور محلے کی ایک لڑکی نے پسند کی شادی کر لی۔ اس کا بیٹا اپنی بیوی کو لے کر غائب ہو گیا جس پر لڑکی کے والد اور بھائیوں نے ان کے خلاف پہلے مقدمہ درج کرایا پھر ان کے گھر میں داخل ہو کر اس کی ناک کاٹ دی۔پولیس نے مقدمہ درج کیا لیکن کارروائی نہیں کی۔ خاتون نے بتایا کہ لڑکی کے ورثا انہیں جان سے مارنے کی دھمکیاں دے رہے ہیں۔لا س ویگا س…این جی ٹی…بجلی نہ ہو تو مو بائل فو ن چارج کرنا بھی ایک مسئلہ بن جا تاہے لیکن اب مو با ئل فون چارج کر نے کے لیے بجلی نہیں بلکہ پانی کی ضرورت ہوگی۔ سوئیڈن کی ایک کمپنی نے ایساچارجر تیا ر کر لیا ہے جو پا نی کے ذریعے موبائل ،کیمرہ اور دیگر الیکٹر انک آ لا ت چا رج کر سکتاہے ۔ PowerTrekkنامی اس چا ر جر کے ذریعے فون چا رج کرنے کے لیے صرف ایک چمچہ پا نی کی ضرورت ہے جسے اس چار جر میں ڈالتے ہی کیمیکل ری ایکشن کے ذریعے بر قی توانائی پیدا ہونا شروع ہو جا تی ہے۔اس چا رجر کو لا س ویگا س میں جا ری کنزیو مر الیکٹرانک شو میں پیش کیا گیا ہے جس کی قیمت ڈھا ئی سو ڈالر ہے ۔ ممبئی…این جی ٹی…بالی ووڈ کے سپر اسٹار شاہ رخ خان اپنی سائنس فکشن فلمراون کا سیکوئل بنانے کے خواہش مند ہیں لیکن اس فلم کی چھمک چھلو کرینہ کپور نے سیکوئل میں کام کر نے سے انکار کر دیا ہے۔شاہ رخ خان راون کے بزنس سے نا صرف مطمئن نظر آرہے ہیں بلکہ اب وہ بولی ووڈ کی پہلی سائنس فکشن فلم بنانے کے بعد اس تجربے سے سیکوئل کو پہلے سے زیادہ بہتربنانے کے خواہشمند ہیں۔ دوسری جانب کر ینہ نے سیکوئل کا سنتے ہی قبل از وقت اس کا حصہ بننے سے انکار کر کے شاہ رخ کو بھی حیران کر دیا ہے ۔شاہ رخ خان نے 145کروڑ روپوں کی لاگت سے بننے والی اپنی اس فلم کو بلاک بسٹر بنانے کیلئے نا صرف پا نی کی طرح پیسہ بہا یا بلکہ دن رات ایک کر کے دنیا بھر میں اس کی تشہیر بھی کی لیکن پھر بھی یہ فلم متوقع بزنس کرنے میں ناکام رہی۔چھمک چھلو کر ینہ کے انکار کے بعداب شاہ رخ راون کے سیکوئل کیلئے کسی نئی ہیروئن کا انتخاب کریں گے لیکن اب دیکھنا یہ ہے کہ کون خوش قسمت سپر ہیرو کی ہیروئن بنے گی ؟۔میکسیکوسٹی …این جی ٹی…خطروں کاکھلاڑی ماہر بائیک رائیڈر نے اُڑتے جہاز پر سے موٹر سائیکل بیک فلِپ کرکے لوگوں کو دنگ کردیا۔مہم جو نوجوان ہر وقت کسی نہ کسی خطرے سے کھیلنے کے لیے تیار رہتے ہیں جس کے لیے انہیں خطروں کا کھلاڑی کہا جائے تو کچھ غلط نہ ہوگا۔ایسا ہی ایک خطرناک کرتب میکسیکو میں بھی پیش کیا گیا جس میں جمہوریہ چیک کے ماہر بائیک رائیڈر پیٹر پائلیٹ اور امریکی ریاست ٹیکساس کے ماہر ایکروبیٹک پائلٹ کربی نے حصہ لیا۔دو جانیں داؤ پر لگاکر پیش کیے گئے اس خطرناک کرتب میںChamblissنے اپنے مخصوص طیارے سے انتہائی نیچی پرواز کی جس پر سےPilatنے اپنے بائیک گزارتے ہوئے بیک فلپنگ کا مظاہرہ کیاجسے دیکھ کر موقع پر موجود لوگوں کی جہاں سانسیں رک گئی وہیں کچھ لوگ حیرت سے دنگ بھی نظر آئے۔پرتھ…آسٹریلوی بالرز کی شاندار کارکردگی کے باعث تیسرے ٹیسٹ کے پہلے روز بھارتی ٹیم اپنی پہلی اننگز میں161رنزبناکر آؤٹ ہوگئی۔پرتھ کرکٹ گراؤنڈ پر کھیلے جارہے اس میچ میں آسٹریلوی کپتان مائیکل کلارک نے ٹاس جیت کر فیلڈنگ کا فیصلہ کیا، جو اس وقت درست ثابت ہواجب وریندر سہواگ بغیر کوئی رن بنائے پویلین واپس لوٹ گئے۔سچن ٹنڈولکر ایک بار پھر 100 ویں سنچری اسکور کرنے میں ناکام رہے، وہ 15 رنز بناکر ہیریس کا شکار بنے۔ ایک موقع پر بھارت کے چار ٹاپ آرڈر بیٹسمین صرف 63 رنز پرآؤٹ ہوچکے تھے۔کوہلی 44 جبکہ گمبھیر اور لکشمن 31،31 رنز بناکر نمایاں رہے۔آسٹریلیا کی طرف سے ہلفنہاس نے4، سڈل نے 3 ، اسٹارک نے 2 جبکہ ہیریس نے ایک وکٹ حاصل کی۔پرتھ…آسٹریلیا نے تیسرے ٹیسٹ کے پہلے روز بھارت کے 161 رنز کے جواب بغیر کسی نقصان کے 149 رنز بنالیے، وارنر 104 اور کووان 40 رنز پر ناٹ آؤٹ ہیں، بھارت کا اسکور برابر کرنے کیلئے اسے صرف 12 رنز کی ضرورت ہے اور اس کی 10 وکٹیں ابھی باقی ہیں.اس سے قبل آسٹریلوی بالرز کی شاندار کارکردگی کے باعث تیسرے ٹیسٹ کے پہلے روز بھارتی ٹیم اپنی پہلی اننگز میں161رنزبناکر آؤٹ ہوگئی۔پرتھ کرکٹ گراؤنڈ پر کھیلے جارہے اس میچ میں آسٹریلوی کپتان مائیکل کلارک نے ٹاس جیت کر فیلڈنگ کا فیصلہ کیا، جو اس وقت درست ثابت ہواجب وریندر سہواگ بغیر کوئی رن بنائے پویلین واپس لوٹ گئے۔سچن ٹنڈولکر ایک بار پھر 100 ویں سنچری اسکور کرنے میں ناکام رہے، وہ 15 رنز بناکر ہیریس کا شکار بنے۔ ایک موقع پر بھارت کے چار ٹاپ آرڈر بیٹسمین صرف 63 رنز پرآؤٹ ہوچکے تھے۔کوہلی 44 جبکہ گمبھیر اور لکشمن 31،31 رنز بناکر نمایاں رہے۔آسٹریلیا کی طرف سے ہلفنہاس نے4، سڈل نے 3 ، اسٹارک نے 2 جبکہ ہیریس نے ایک وکٹ حاصل کی.اسلام آباد…اسفندیار ولی نے قومی اسمبلی میں حکومت کے حق میں قرارداد پیش کردی،قرارداد کے متن میں کہا گیا ہے کہ جمہوری اداروں کی مضبوطی جمہوریت کیلئے ناگزیر ہے، 43پارلیمنٹ عوام کی نمائندہ ہے،ایوان ملک میں جمہوریت اور پارلیمنٹ پر یقین رکھتا ہے،جمہوریت کیلئے سیاسی قیادت کی کوششوں کی بھرپور حمایت کرتے ہیں۔ذرائع کے مطابق اسفندیار ولی کی جانب سے پیش کی جانے والی قراردینے کے مسودے میں بھی ترمیم کی گئی ۔ذرائع کے مطابق قرار داد جمہوریت کی مضبوطی کیلئے صدر اور وزیر اعظم کا ذکر نکال دیا گیا،صدر اور وزیراعظم کا ذکر نکال کر سیاسی لیڈر شپ شامل کردیا گیا،پہلی قرار داد میں اداروں کے تصادم کا ذکر تھا،جبکہ دوسری قرارداد میں کہا گیا کہ ہر ادارے کو اپنی آئینی حدود میں رہ کرکام کرناچاہیے۔قرارداد کے بعد وزیراعظم نے کہا کہ پارلیمنٹ کو بلڈوز نہیں کرنا چاہتے،قرارداد منظور کرنے کیلئے ایوان میں اکثریت ہے ،پیرکوقرارداد پر ووٹنگ ہوگی۔ممبئی … گلی گلی میں شور کے بعد اب وینا ملک کا گلی گلی میں چور ہے۔یہ دراصل وہ آئٹم نمبر ہے جس پر وینا ملک نے پرفارم کیا ہے۔وینا ملک اپنے اس آئٹم نمبر کو لے کر کافی پر جوش اور انھوں نے اُمید ظاہر کی تھی کہ شائقین کو اُن کا یہ آئٹم نمبر کافی پسند آئے گااور نہ صرف یہ بلکہ دوسرے آئٹم نمبرز کی بھی چھٹی کردے گا،لیکن کیا اُن کا آئٹم نمبر منی اور شیلا کو پیچھے چھور دے گا۔اس کا پتہ تو فلم کی ریلیز کے بعد ہی چلے گا۔اس کامیڈی فلم میں وینا کے ساتھ ساتھ اکشے کھنہ اور انو کپور بھی نظر آئیں گے۔کراچی…جامعہ کراچی میں طلبہ تنظیموں میں تصادم ہوا طلبہ تنظیموں کے کارکنون نے کئی شعبوں کی کلاسز میں گھس کر بی کام کے پرچے پھاڑ دیئے اور طلبہ کو باہر نکال دیا۔جبکہ ترجمان جامعہ کراچی کا کہناہے کہ جو طلبہ دوبارہ امتحان دینا چاہتے ہین وہ بی کام ایکسٹرنل کے یکم فروری کو ہونے والے پرچے میں شرکت کرسکتے ہیں۔نادیہ فاروق کی رپورٹ جامعہ کراچی میں طلبہ تنظیموں کے کارکنوں نے مختلف شعبوں کی کلاسز میں گھس کر بی کام کے جاری امتحانات دینے والے طلبہ کے پرچے پھاڑ دیئے۔ طلبہ کو کلاسز سے باہر نکال دیا ،مختلف شعبوں میں امتحانی کاپیاں چھیننے کے بعد طلبہ کی بڑی تعداد یونیورسٹی کے گیٹ کے باہر جمع ہوگئی اور احتجاج کرنے لگے۔ طالبعلموں کا کہنا ہے کہ طلبہ تنظیموں کے کارکنوں نے زولوجی، فزیولوجی، باٹنی ، ریاضی کے شعبہ کے طلبہ سے کاپیاں چھین لیں۔ہنگامہ بڑھنے لگا اور یونیورسٹی روڈ پر ٹریفک کی روانی متاثر ہونے لگی۔ ناظم امتحانات جاوید انصاری نے کہا کہ جغرافیہ ، جیولوجی اور ریاضی ڈپارٹمنٹ میں ہونے والے بی کام کے پرچے ملتوی کردیئے گئے جبکہ یونیورسٹی کے باقی شعبہ جات میں امتحانات معمول کے مطابق جاری رہے۔ ترجمان جامعہ کراچی کا کہنا ہے کہ صبح ہونے والے پرچہ میں غیرقانونی داخلے کے خواہشمند طلبہ نے گڑبڑ کی ، متاثرہ سینٹرز پر امتحان دینے والے طلبہ کا سال ضائع ہونے سے بچایا جائے گا جو طلبہ دوبارہ امتحان دینا چاہتے ہین وہ بی کام ایکسٹرنل کے یکم فروری کو ہونے والے پرچے میں شرکت کرسکتے ہیں جبکہ جامعہ کراچی میںآ ج شام ہونے والا پرچہ معمول کے مطابق ہوگا۔کراچی…دنیا کی سب سے کم عمر ترین آئی ٹی ماہر ارفع کریم کی صحت اب بہتر ہونے لگی ہے، جیو نیوز کے نمائندے امین حفیظ نے بتایا کہ سی ایم ایچ لاہور کے ڈاکٹرز نے کہا ہے کہ ارفع کریم کے دماغ کے کچھ حصو ں نے کام شروع کردیا ہے، ڈاکٹرز اب اس کے ٹیسٹ کا بغور جائزہ لے رہے ہیں۔واضح رہے کہ مائیکروسافٹ کے ملک بل گیٹس نے بھی ارفع کریم کے علاج کے لئے انہیں امریکا لے جانے کی پیشکش کی ہے تاہم ڈاکٹرز کی رائے یہ تھی کہ اس کی حالت ایسے نہیں کہ اسے ابھی امریکا منتقل کیا جائے۔اسلام آباد…وفاقی وزیر داخلہ رحما ن ملک نے کہا ہے کہ اداروں کے درمیان تصادم کا کوئی خطرہ نہیں ، کل کابینہ کی دفاعی کمیٹی کا اجلاس ہو رہا ہے، سب مل بیٹھیں گے، کوئی مسئلہ نہیں۔وفاقی وزیر داخلہ رحمان ملک نے پارلیمنٹ ہاوس کے باہر میڈیا سے بات چیت کرتے ہوئے کہا کہ حکومت اور فوج کے درمیان تعلقات نارمل ہیں۔ رحمان ملک کا کہنا تھا کہ منصور اعجاز کو حکومت سے کوئی خطرہ نہیں ،ان کو خطرہ اور پریشانی اس بات سے ہے کہ وہ مشکل سوالات کا سامنا نہیں کر سکیں گے۔ ال پاسو…امریکا کے وزیر دفاع لیون پنیٹا نے کہا ہے کہ امریکی فوج اپنے ساتھیوں کی خدمات اور قربانیوں کے نتیجہ میں تبدیلی کے عمل سے گزر رہی ہے۔اِل پاسو کے فوجی اڈے پرامریکی فوجیوں سے خطاب کرتے ہوئے لیون پنیٹا نے فوج میں تبدیلی کے عمل پر گفتگو کرتے ہوئے کہا کہ یہ تبدیلی ان کے لئے ،ان کے خاندانوں اور قوم کے لئے اچھی ہوگی،اِس کا مقصد دفاعی حکمت عملی کا جائزہ لینا ہے جس کا اعلان صدر نے گزشتہ ہفتے کیا تھا۔لیون پنیٹا نے کہا کہ امریکی فوج نے عراقیوں کو آزادی کا تحفہ دیا۔امریکی فوج وہاں سے نکل چکی ہیں اور اب یہ عراقیوں پر ہے کہ وہ اپنے ملک کو آگے لے جائیں۔انہوں نے کہا کہ 2011افغانستان کے لئے اہم سال تھا۔جہاں ہم نے طالبان کو کمزور پڑتے دیکھا وہ 2011 کے دوران ملک میں حملوں کے لئے منظم ہونے میں ناکام رہے۔پانچ سال میں پہلی مرتبہ ملک میں پرتشدد واقعات میں کمی ہوئی۔امریکی وزیر دفاع نے کہا کہ افغان فوجی یونٹ دشمنوں کے خلاف جنگ میں مصروف ہیں اور ان کی اہلیت روزبروز بڑھ رہی ہے۔انہوں نے کہ افغانستان کی آدھی سے زیادہ آبادی کو افغان سیکوریٹی فورسزتحفظ فراہم کر رہی ہے۔لیون پنیٹا کا کہنا تھا کہ دہشت گرد بدستورایک مسئلہ ہیں لیکن امریکا اسامہ بن لادن اور اس کے ساتھیوں کو ختم کیا اور دہشت گردوں کے ساتھیوں کے خلاف شاندار کامیابیاں حاصل کر رہا ہے۔امریکی وزیر دفاع نے کہا کہ ہم نے اُنہیں بھاگنے پر مجبور کردیا،ہم نے نائین الیون جیسا کوئی واقعہ کرنے کی صلاحیت کو کمزور کردیا ہے۔انہوں کہا کہ امریکی فوج اس وقت تبدیلی کے عمل سے گذر رہی ہے جب ملک پر بجٹ کا دباوٴ ہے اور یہ کوئی ڈھکی چھپی بات نہیں ہے۔ملک کوجوبحران درپیش ہے اس کا سامناکرنا پڑے گااور محکمہ دفاع دس سال میں 489ارب ڈالر بچا کر اپنا کردار ادا کرے گا۔انہوں نے کہا کہ امریکی فوج بدستورروئے زمین کی سب سے مضبوط قوت رہے گی۔لاہور …لاہور ہائی کورٹ نے سیکرٹری دفاع خالد نعیم لودھی کی برطرفی کے خلاف درخواست کی سماعت کیلئے16 جنوری کی تاریخ مقرر کر دی۔لاہور ہائی کورٹ کے چیف جسٹس شیخ عظمت سعید اس درخواست کی سماعت کریں گے۔ درخواست گزارمحمد اظہر صدیق نے موقف اختیار کیا ہے کہ میمو اسکینڈل کے مسئلہ کے دوران سیکرٹری دفاع خالد نعیم لودھی کی برطرفی بدنیتی پر مبنی ہے۔ نرگس سیٹھی کی اس عہدے پر تقرری کا مقصد فوج کے حوالے سے بعض ناپسندیدہ فیصلے کرنا ہیں۔ درخواست میں استدعا کی گئی ہے کہ عدالت اس معاملے کا نوٹس لے اور نرگس سیٹھی کو درخواست کے حتمی فیصلے تک کام کرنے سے روکا جائے۔حافظ آباد…حافظ آباد میں دس کروڑ کی ڈکیتی کے خلاف دوسرے روز بھی احتجاج ہوا اور شٹر ڈاوٴن رکھا گیا۔حافظ آباد کے علاقے میں جیولر کی دکان سے ڈاکو 10 کروڑ روپے مالیت کے زیورات لوٹ کر لے گئے تھے جس پر صرافہ ایسوسی ایشن کی جانب سے احتجاج اور ہڑتال کی گئی۔ پولیس نے رات گئے واردات کا مقدمہ جیولر ناصر کی درخواست پر نامعلوم ڈاکووٴں کے خلاف درج کر لیا تاہم ابھی تک کوئی گرفتاری عمل میں نہیں آئی۔ دوسری جانب شہر میں مکمل ہڑتال ہے، شہریوں نے ڈی پی او، ڈی ایس پی اور ایس ایچ او کی تنزلی اور ضلع بدری کا مطالبہ کیا ہے۔پشاور…پشاور اور اس سے ملحقہ علاقوں میں آئندہ چو بیس گھنٹوں کے دوران موسم خشک رہنے کی پیشگوئی کی گئی ہے۔ محکمہ مو سمیات کے مطابق خیبر پختونخوا کے بالا ئی علاقوں میں آئندہ 24گھنٹوں کے دوران موسم ابر آلود رہنے کی پیشگوئی کی گئی ہے۔ جبکہ چند ایک مقامات پر بارش کا بھی امکان ہے۔جس سے سردی کی شدت میں اضافہ متوقع ہے۔محکمہ مو سمیات کے مطابق پشاور میں کم سے کم درجہ حرارت 1 ڈگری سینٹی گریڈ ریکارڈ کیا گیا ہے جبکہ ہوا میں نمی کا تناسب 83 فیصد ہے۔لندن … میمو کیس اسکینڈل کے مرکزی کردار منصور اعجاز نے کہا کہ پاکستان جانے کی تیاریاں مکمل کرلیں ہیں۔ذرائع کے مطابق منصور اعجاز کا کہنا تھا کہپاکستان جانے کیلئے ویز ے کا کوئی مسئلہ نہیں اور انہوں نے پاکستان جانے کی تیاریاں مکمل کرلی ہیں۔سابقہ دوست اور آج کے دشمن حقانی جان لیں پاکستا ن آرہا ہوں۔ میرے حقائق حقانی کے گلے کا پھندا بن جائیں گے۔جان لیں آؤں گا تو دودھ کا دودھ اور پانی کا پانی ہو جائے گا۔منصور اعجاز کا کہنا تھا کہ حقائق ظاہر ہونے سے حقانی کے جھوٹ کا بھانڈا پھوٹ جائے گا۔اس پر تبصرہ نہیں کرسکتا کہ ویزے اور سفر کیلئے کون مدد کررہا ہے۔پاکستان جانے کے شیڈول کے بارے میں میں میڈیا کو نہیں بتاؤں گا۔ریاض … سعودی فرماں روا شاہ عبداللہ بن عبدالعزیز نے طاقتور مذہبی پولیس کے سربراہ کو برطرف کردیا ہے۔ایک شاہی فرمان کے ذریعے شاہ عبداللہ نے ھیئة الامر بالمعروف والنہی عن المنکر کے سربراہ شیخ عبدالعزیز بن حمین کو فوری طور پر برطرف کرکے انکی جگہ شیخ عبدالعزیز بن عبدالرحمن آل الشیخ کو نیا سربراہ مقرر کیا ہے، شاہی فرمان میں وجوہات عام طور پر بیان نہیں کی جاتیں، لیکن کافی عرصے سے مذکورہ اتھارٹی( جسکے پاس پولیس کے برابر اختیارات ہیں)کے امور متنازعہ چل رہے تھے، اور چند لوگوں کے علاوہ یہ طاقتور ادارہ عوم میں تیزی سے اپنی مقبولیت اور ساکھ کھو رہا تھا۔لندن … برطانوی وزیراعظم ڈیوڈ کیمرون نے ریاض میں سعودی فرمانروا شاہ عبداللہ بن عبدالعزیز سے ملاقات کی ہے اور ان سے دوطرفہ تعلقات پر بات چیت اور خطے کی صورت حال پر تبادلہ خیال کیا۔ڈیوڈ کیمرون کے دفتر کی جانب سے جاری کردہ ایک بیان میں بتایا گیا ہے کہ ''دونوں لیڈروں نے برطانیہ اور سعودی عرب کے دوطرفہ تعلقات کی اہمیت کے حوالے سے تبادلہ خیال کیا ہے اور انھوں نے مختلف شعبوں میں تعاون بڑھانے سے اتفاق کیا ہے''۔برطانوی وزیراعظم نے شاہ عبداللہ سے صومالیہ میں خانہ جنگی اور اس کے نتیجے میں پیدا ہونے والے مسائل بحری قزاقی اور دہشت گردی کے حوالے سے بھی بات چیت کی ہے جس سے نہ صرف صومالی باشندوں بلکہ عالمی برادری کے لیے بھی خطرات پیدا ہوچکے ہیں۔ 2010ء میں وزارت عظمیٰ کا منصب سنبھالنے کے بعد ڈیوڈ کیمرون کا سعودی عرب کا یہ پہلا دورہ ہے۔دورے کے موقع پربرطانوی وزیراعظم نے ایک انٹرویو میں امید ظاہرکی کہ اقتصادی پابندیاں ایران کوجوہری پروگرام کے حوالے سے اپنے موقف پر نظرثانی پر مجبور کردیں گی۔ وہ امریکا اور یورپی یونین کی جانب سے عاید کردہ پابندیوں کا حوالہ دے رہے تھے جن کے ذریعے سے ایران کو جوہری پروگرام سے دستبردار کرانے کے لیے اس کا ہر طرح سے ناطقہ بند کرنے کی کوشش کی جارہی ہے۔شام کے حوالے سے ڈیوڈ کیمرون نے کہا کہ ہم عرب لیگ کے فیصلے کی حمایت کرتے ہیں۔ان کا کہنا تھا کہ شامی صدر بشارالاسد حق حکمرانی کھو چکے ہیں۔اسلام آباد … اسلام آباد میں جنگلی جانور کو بچاتے ہوئے گاڑی بے قابو ہوگئی اور اس کی ٹکر سے سائیکل سوار ہلاک ہوگیا۔پولیس ذرائع کے مطابق وفاقی دارالحکومت میں اسلام آباد ہائی وے پر شکر پڑیاں موڑ کے قریب جمعہ کی شب جنگلی جانور اچانک شاہراہ پر آگیا۔ جس سے ٹکرانے کے سبب گاڑی بے قابو ہوکر سائیکل سوار سے جاٹکرائی ،جس سے وہ موقع پر ہی چل بسا جبکہ حادثے میں ایک دوسرے سے ٹکرانے کے باعث پانچ گاڑیوں کو نقصان پہنچا۔ گاڑی کی ٹکر سے جنگلی جانور بھی مارا گیا۔لاہور…لاہورڈسٹرکٹ با رالیکشن کے غیر حتمی اورغیر سرکاری نتائج کے مطابق پروفیشنل گروپ کے امیدوار چودھری ذوالفقار بھاری اکثریت سے صدرمنتخب ہوگئے ہیں۔نومنتخب صدر کا کہنا ہے کہ انکی جیت سرکاری وظیفہ خوروں کی شکست ہے ، اب عدلیہ کے فیصلوں کا مذاق اڑانے نہیں دینگے ۔ الیکشن میں جیت کے بعد لاہوربارکے نومنتخب صدر چودھری ذوالفقار نے کہا کہ ان کی جیت بابراعوان کے حامیوں اورسرکاری وظیفہ خوروں کی شکست ہے، اب کسی کو عدلیہ اوراسکے فیصلوں کا مذاق نہیں اڑانے دینگے اورقانون کی عملداری یقینی بنائی جائیگی اور فیصلے عوام کی خواہشات کے مطابق ہونگے۔غیرحتمی نتائج کے مطابق چودھری ذوالفقار کو 2208، نعمان قریشی نے1867اورعامراقبال بشارت نے957ووٹ حاصل کیے۔ چودھری ذوالفقار کی کامیابی کا اعلان ہوتے ہی انکے حامیوں نے خوشی سے بھنگڑے ڈالے اورنعریبازی کرکے جشن منایا۔گوجرانوالہ … گوجرانوالہ کے علاقے وزیر آباد کے قریب کار اور وین میں تصادم کے نتیجے میں تین خواتین سمیت پانچ افراد جاں بحق اور دو شدید زخمی ہوگئے۔پولیس کے مطابق کار میں سوار پانچ افراد گوجرانوالہ سے سیالکوٹ جارہے تھے کہ وزیر آباد کے علاقے حاجی پورہ چوک کے سیالکوٹ سے گوجرانوالہ جانے والی مسافر وین سے ٹکراگئی۔وین سے ٹکرانے کے بعد کار الٹ گئی اور اس میں سوار تین خواتین سمیت پانچ افراد موقع پر ہی ہلاک ہوگئے جبکہ وین میں سوار دو افراد شدید زخمی ہوگئے۔پولیس کے مطابق حادثہ کار ڈرائیور اور وین ڈرائیور دونوں کی غفلت کے باعث پیش آیا اور دونوں گاڑیاں غلط موڑ کاٹتے ہوئے ایک دوسرے سے ٹکرائیں۔زخمیوں کو تحصیل اسپتال وزیر آباد منتقل کیاگیا۔ جبکہ ہلاک ہونیوالوں کی شناخت نہیں ہوسکی۔لندن … برطانوی وزیر اعظم نے ایران کو خبردار کیا ہے اگر آبنائے ہرمز کو بند کیا گیا تو پوری دنیا اس کے خلاف کارروائی کریگی۔برطانوی وزیر اعظم ڈیوڈ کیمرون نے خلیجی ممالک کے دورے کے موقع پر ایک عربی ٹی وی چینل کو انٹرویو دیتے ہوئے کہا کہ آبنائے ہرمز کے راستوں کا کھلا رہنا پوری دنیا کے مفاد میں ہے اور اگر ان کو بند کرنے کی کوئی دھمکی ملی ہے۔تو انھیں یقین ہے کہ پوری دنیا متحد ہو کر ان کا کھلا رہنا یقینی بنائے گی۔واضح رہے کہ ایران نے امریکا اور یورپی ممالک کی جانب سے معاشی پابندیاں سخت کرنے کی صورت میں آبنائے ہرمز بند کرنے کی دھمکی دی ہے۔ہانگ کانگ … ہانگ کانگ ایرپورٹ پر پی آئی اے کی پرواز پی کے 893 میں ایک مسافر کی ہنگامہ آرائی کے بعد طیارے پر پولیس طلب کرلی گئی۔ پی آئی اے ترجمان کے مطابق ہانگ کانگ سے اسلام آباد آنیو الا ایک مسافر اپنی نشست پر بیٹھنے کی بجائے طیارے میں ادھر ادھر گھوم رہا تھا عملے نے جب اسے بیٹھنے کو کہا تو وہ لڑنے جھگڑنے لگا اور طیارے کے دروازے پر کھڑے ہوکر دوسرے مسافروں کو طیارے میں سوار ہونے سے روکنے کی کوشش کی ، بعد میں عملے کی شکایت پر ہنگامہ آرائی کرنے والے مسافر کو ہانگ کانگ کی پولیس نے طیارے سے اتار کر حراست میں لے لیا ، ترجمان کے مطابق مسافر کو طیارے سے آف لوڈ کرکے پی آئی اے کی پرواز ایک گھنٹے تاخیر سے اسلام آباد کیلیے روانہ ہوئی ادھر ایرلائن ذرائع کا کہنا ہے کہ مسافر پاکستانی ہے اور اس کی طیارے میں پی آئی اے کے فلائٹ پرسر سے لڑائی ہوگئی تھی۔برازیلیا … برازیل میں دفتری اوقات کار کے بعد ای میل کا جواب دینے والے ملازمین اوور ٹائم کے حق دار ہوں گے۔برازیل کی صدر دیلما روزیف نے نئے بل کی منظوری دے دی ہے۔ جس کے تحت دفتری اوقات کے بعد ملازمین کو ای میل کا جواب دینے پر مجبور کرنے والی کمپنیاں اوور ٹائم ادا کرنے کی پابند ہوں گی۔جو کمپنیاں اوور ٹائم ادا نہیں کرتیں ان کے خلاف ملازمیں عدالت میں بھی جاسکیں گے۔برازیل میں کچھ لوگ اس قانون کو غیر ضروری سمجھتے ہیں ان کا کہنا ہے کہ وہ کام کے اوقات کے علاوہ بھی اگر ای میلوں کا جواب دے دیتے ہیں تو یہ کوئی اتنا بڑا مسئلہ نہیں۔تاہم برازیل کے سرکاری وکیل نے اس بل کی حمایت میں دلائل دیتے ہوئے کہا کہ جدید ٹیکنالوجی کے استعمال نے اب گھر اور دفتر کے فرق کو ختم کردیا ہے۔جو کمپنیاں اور ادارے اپنے ملازمین سے ان کے گھروں پر بھی کام لینا چاہتے ہیں انھیں اس کی قیمت بھی ادا کرنی چاہیے۔ان کا مزید کہنا تھا کہ اس قانون کی منظوری کے بعد ادارے اپنے ملازمین کو غیر ضروری ای میل کرنے اور انھیں اس کا جواب دینے پر مجبور کرنے سے باز رہیں گے۔واشنگٹن…امریکی محکمہ انصاف نے ایک سائنسدان کو کیمیائی راز فروخت کرنے کے جرم میں 5 سال قید کی سزا سنادی۔ غیر ملکی خبرایجنسی کے مطابق امریکی محکمہ انصاف نے ڈاوٴ کیمیکل کمپنی کے ایک سابق چینی سائنسدان ڈیوڈ لیو کو چینی کمپنیوں کو کیمیائی راز فروخت کرنے کے الزام میں 5 سال قید کی سزا سنادی ۔ قید کے ساتھ سائنسدان کو 25000 امریکی ڈالر جرمانے کی سزا بھی سنائی گئی۔ ڈیوڈ لیو نے 1965 میں ڈاوٴ کیمیکل میں ریسرچر کی حیثیت سے کام شروع کیا تھا اور 1992 میں وہ ریٹائر ہوگیا تھا۔ چینی سائنسدان کو امریکی ریاست لوزیانہ کی ڈسٹرکٹ نے سزا سنائی۔لندن…دنیا بھر سے مجسمہ ساز برطانیہ کے داراحکومت میں منعقد چوتھے سالانہ آئس اسکلپچرفیسٹول میں شرکت کے لئے لندن پہنچ گئے ۔لندن میں منعقد برفانی مجسمہ سازی کے دو روزہ مقابلوں میں دنیا بھر سے آٹھ ٹیمیں حصہ لے رہی ہیں ۔جن کا تعلق بیلجیئم ،بلغاریہ ،فرانس ،ہنگری ،پرتگال ،سوئیڈن ،برطانیہ اور افریقہ سے ہے۔ ہر ٹیم میں دو افراد شامل ہیں۔مقابلے کے پہلے دن تمام ٹیموں نیبرف سے خوب صورت اور شان دار مجسمے ترا شنے شروع کردیئے ہیں۔ ان مقابلوں کے فاتح کے نام کا اعلان آج ہوگا۔عدن…یمن کے جنوبی شہر عدن میں ایک جھڑپ میں چار فوجی سمیت اور ایک خاتون سمیت نو افراد ہلاک اور بیس زخمی ہوگئے۔عدن میں مظاہرین ملک کی پرانی حیثیت بحال کرنے کے لیئے مظاہرہ کررہے تھے ، پولیس کی ایک کمپنی جس کی قیادت ایک میجر رینک کا افسر تھا۔ مذکورہ مظاہرے کو منتشر کرنے کے لیئے میدان میں اترے، کہ اچانک فائرنگ شروع ہوگئی اور ایک خاتون، چار فوجی سمیت نو افراد جاں بحق ہوگئے۔یاد رہے کہ جنوبی یمن 1990 تک آزاد مملکت تھا ، لیکن شمال اور جنوبی یمن کی دونوں حکومتوں نے ایک مملکت میں ضم ہونے کا فیصلہ کیا ، لیکن قلیل عرصے کے بعد جنوبی یمن میں ایک علیحدگی تحریک شروع ہوئی جو اب تک جاری ہے اور سیکڑوں افراد کی جانیں اسکی بھینٹ چڑ چکی ہیں۔اسلام آباد…آئندہ24 گھنٹوں کے دوران ملک کے زیادہ تر علاقوں میں موسم خشک اور سرد رہے گا۔ تاہم مالاکنڈ ،ہزارہ، ڈی آئی خان ،کوئٹہ ،ڑوب ڈویژن اور گلگت بلتستان میں چند ایک مقامات پر بارش اور پہاڑوں پر برفباری کا امکان ہے گزشتہ روز کم سے کم درجہ حرارت سکردو اور کالام میں منفی تیرہ ڈگری رکارڈ کیا گیا محکمہ موسمیات کے مطابق مغرب سے بارش کا سبب بننے والی ہوائیں بلوچستان کے شمالی علاقوں میں داخل ہوگئی ہیں۔ آج اور کل ملک کے زیادہ تر بالائی علاقوں میں وقفے وقفے سے بارش اور پہاڑوں پر برفباری کا امکان ہے۔ جبکہ مری گلیات اور شاملی علاقوں میں آج دوبارہ برفباری کا سلسلہ شروع ہونے کا امکان ہے آئندہ24 گھنٹوں کے دوران ملک کے زیادہ تر علاقوں میں موسم خشک اور سرد رہے گا ۔تاہم مالاکنڈ ،ہزارہ، ڈی آئی خان ،کوئٹہ ،ڑوب ڈویژن اور گلگت بلتستان میں چند ایک مقامات پر بارش اور پہاڑوں پر برفباری کا امکان ہے۔ محکمہ موسمیات کے مطابق آج دارالحکومت اسلام آباد میں کم سے کم درجہ حرارت صفر ، راولپنڈی میں ایک ، لاہور میں 6 ،کراچی میں 11، پشاور میں چار ، کوئٹہ میں منفی 3، اسکردو میں منفی 09 ،قلات میں صفر، زیارت میں منفی 13،مری میں منفی 06اورگلگت میں منفی 06ڈگری سینٹی گریڈ رہنے کی توقع ہے۔اسلام آباد…ملک بھرمیں کہیں سردی کی شدت میں کمی اور کہیں اضافہ ہورہا ہے۔اسی دوران شمالی بلوچستان کے مختلف علاقوں میں بارش اور برفباری کے بعد سردی مزید بڑھ گئی ہے۔ چمن، پشین، زیارت، کان مہترزئی اور خانو زئی سمیت شمال مشرقی بلوچستان کے مختلف علاقوں میں گزشتہ رات وقفے وقفے سے بارش جبکہ پہاڑوں پر برف باری ہوئی۔جس سے موسم مزید سرد ہوگیا ہے۔ مالاکنڈ ڈویژن بھی سرد ہواوٴں کی لپیٹ میں ہے۔وادی کالام گزشتہ چند روز سے سرد ترین علاقوں میں سر فہرست ہے جہاں جمعہ کے روز بھی درجہ حرارت منفی بارہ ریکارڈ کیا گیا۔تمام وادی پر برف ہی برف نظر آرہی ہے۔تاہم گیس نہ ہونے اور بجلی کی لوڈشیڈنگ نے لوگوں کی زندگی مشکل کردی ہے۔ گلگت بلتستان کے اضلاع گلگت،ہنزہ،اسکردو،غذر سمیت تمام علاقوں میں بھی سخت سردی پڑ رہی ہے۔درجہ حرارت بدستور نقطہ انجماد سے گرا ہوا ہے جس کے باعث شہریوں کو پانی کے حصول میں سخت مشکلات کا سامنا کرنا پڑ رہا ہے۔ ادھر خوبصورت سیاحتی مقام مری میں برفباری کے بعد سیاح یہاں کھنچے چلے آرہے ہیں۔جنہوں نے یہاں کی رونق میں مزید اضافہ کردیا ہے۔لاہور…پاکستان کرکٹ ٹیم کے ہیڈکوچ کے مضبوط ترین امیدوار ڈیو وٹمور لاہور پہنچ گئے ہیں ،وہ نجی ائیرلائن کے ذریعے لاہور کے علامہ اقبال انٹرنیشنل ائر پورٹ پر پہنچے۔ڈیو وٹمورنے ائر پورٹ پر میڈیا سے بات کرنے سے گریز کیا اور پی سی بی کی طرف سے آئے ہوئے میزبان کے ہمراہ روانہ ہو گئے۔کوچ کی تلاش کیلئے بنائی جانے والے کمیٹی نے گزشتہ ہفتے اپنی سفارشات مکمل کرکے پاکستان کرکٹ بورڈ کو بھجوا دی تھیں ذرائع کا کہنا ہے کہ کوچ کمیٹی نے ہیڈکوچ کے لیئے ڈیو وٹمور کا نام ہی تجویز کیا ہے ۔ اپنے قیام کے دوران وہ کوچ کمیٹی کے علاوہ پی سی بی کے چئیرمین ذکاء اشرف اوردوسرے اعلی عہدیداروں سے ملاقات کریں گے۔ قوی امکان یہی ہے کہ معاہدے کو صرف حتمی شکل دی جا ئے گی، ڈیو وٹمور کی تقرری انگلینڈ کے خلاف سیریز کے بعد عمل میں آئے گی۔روم…اٹلی کے سمندری پانیوں میں مسافر بردار بحری جہاز چٹان سے ٹکرایا ۔ حادثے کے نتیجے میں 8افراد ہلاک ہو گئے جبکہ چار ہزار کو بچا لیا گیا۔ مزید ہلاکتوں کا خدشہ ہے۔Costa Concordia نامی مسافر بردار بحری جہاز بحرہ روم کے گرد سفر پر تھا کہIsola del Giglioکے قریب چٹان سے ٹکرایا۔ میڈیا رپورٹ کے مطابق اطالوی کوسٹ گارڑ نے فوری کارروائی کرتے ہوئے بحری جہاز سے 4 ہزار سے زائد افراد کو نکال لیا ہے۔ جس میں 32 سو مسافر اور ایک ہزار عملے کے ارکان شامل ہیں۔تقریبا 2سے 3 سو افراد اب بھی جہاز پر پھنسے ہوئے ہیں۔ حکام کے مطابق مزید ہلاکتوں کا خدشہ ہے کیونکہ امدادی کاروائیوں میں مشکلات پیش آرہی ہیں اور جان بچانے کے لئے چھلانگ مارنے والے کئی افراد لاپتہ ہیں۔ جس کے باعث مزید ہلاکتوں کا خدشہ ہے۔ جہاز روم کے قریب Civitavecchia بندر گاہ سے صفر پر نکلا تھا۔لندن…ایک برطانوی اخبار نے دعویٰ کیا ہے کہ صدر زرداری پر دباوٴ کم کرنے کے لیے وزیر اعظم یوسف رضا گیلانی استعفیٰ دینے پر غور کر سکتے ہیں۔ اخبار نے بعض مبصرین کی یہ پیش گوئی نقل کی ہے کہ وزیراعظم گیلانی استعفیٰ پر غور کرسکتے ہیں تاکہ صدرزرداری پرسے دباوٴ کم ہو جائے اورزرداری کی زیرقیادت حکومت اخلاقی فتح حاصل کرسکے۔ اخبار کے مطابق صدرزرداری نے معروف وکیل، عدلیہ بحالی تحریک کے سرخیل اورپی پی کے رہنما اعتزاز احسن سے کہا ہے کہ عدلیہ سے خفیہ مذاکرات کئے جائیں، اعتزاز احسن کو گیلانی کی جگہ وزیراعظم بنانے کا امکان بھی ظاہر کیاگیا ہے۔ برطانوی اخبار نے ایک پاکستانی فوجی افسر کے حوالے سے انکشاف کیا ہے کہ جنرل صرف اس وقت آگے آئیں گے جب ملک کے اعلیٰ ترین جج اس کے لئے کہیں گے۔ اخبار کا کہنا ہے کہ فی الوقت پاکستان میں بغاوت کا کوئی امکان نہیں، فوج پیپلزپارٹی کو سیاسی شہید بننے کا موقع نہیں دینا چاہتی۔۔ صدر زرداری نے اعتزاز احسن کو عدلیہ سے خفیہ مذاکرات کیلئے کہا ہے،اعتزاز کو گیلانی کی جگہ وزیراعظم بنائے جانے کا امکان ظاہر کیاگیا ہے۔۔اخبار نے فوجی افسر کے حوالے سے لکھا ہے کہ فوج جمہوریت اورملک کے آئین پر یقین رکھتی ہے، اوراگر سول حکام عدالتی احکامات پر عملدرآمد میں ناکام رہے تو ہم عدالت کے حکم کو نافذ کرنے میں مدد پر غور کریں گے، اخبار کا کہنا ہے کہ ان الفاظ کا مطلب پاکستانی فوج کی جانب سے یہ پہلا واضح اشارہ ہے کہ فوجی جنرلز سپریم کورٹ کے احکامات پر عملدرآمد کریں گے، اگر انہیں آرٹیکل 190کے تحت سپریم کورٹ کے فیصلے پر عمل میں مدد کے لئے کہاگیا۔اسلام آباد…اسلام آباد میں جنگلی جانور کو بچاتے ہوئے ڈرائیورگاڑی پرقابو نہ رکھ سکا اور گاڑی کی ٹکر سے سائیکل سوار ہلاک ہوگیا جبکہ حادثے میں 5گاڑیاں آپس میں ٹکرا گئیں۔اسلام آباد کے گرین ایریا میں جنگلی سوروں کی بہتات کے باعث کئی حادثات ہوچکے ہیں۔پولیس ذرائع کے مطابق اسلام آباد ہائی وے پر شکر پڑیاں موڑ کے قریب جمعہ کی شب جنگلی جانور اچانک شاہراہ پر آگیا جس سے ڈرائیور گاڑی پر قابو نہ رکھ سکا اور گاڑی ایک سائیکل سوار سے جاٹکرائی جس سے وہ موقع پر ہی چل بسا جبکہ حادثے میں ایک دوسرے سے ٹکرانے کی وجہ سے 5 گاڑیوں کو نقصان پہنچا۔ گاڑی کی ٹکر سے جنگلی جانوربھی ہلاک ہوگیا۔ اسلام آباد کے مختلف علاقوں کے گرین ایریاز میں بڑی تعداد میں جنگلی سور موجود ہیں۔ مارگلہ کی پہاڑیوں،شکرپڑیاں اور راول ڈیم کے جنگلات ،دامن کوہ اور دیگر پارکوں میں یہ جنگلی سور اور دیگر جانورموجود ہیں۔۔اسلام آباد ہائی وے ،مری روڈ،کشمیر ہائی وے ،پارک روڈ،مارگلہ روڈاور دیگر شاہراہوں پر رات کے وقت جنگلی سوروں کے غول پھرتے دکھائی دیتے ہیں جو اچانک گاڑیوں اور موٹر سائیکلوں کے سامنے آجاتے ہیں اور حادثات کا سبب بنتے ہیں اس کے علاوہ یہ پیدل افراد کے لئے بھی خطرے کی وجہ بنتے ہیں۔اسلام آباد… وزیراعظم کی صدارت میں کابینہ کی دفاعی کمیٹی کا اجلاس آج اسلام آباد میں ہو رہا ہے۔اجلاس میں تینوں مسلح افواج کے سربراہان ،سینیئر وفاقی وزیر چوہدری پرویز الہیٰ ،وزیرخارجہ حناربانی کھر، وزیردفاع چوہدری احمد مختار شریک ہوں گے۔وفاقی وزیر دفاع احمد مختار کا کہنا ہے کہ ڈی سی سی کے اجلاس کا ایجنڈا اوپن ہے اس میں چیف آف آرمی سٹاف جنرل اشفاق پرویز کیانی سمیت دیگر سروسز چیفس بھی شرکت کریں گے۔ وزیر دفاع کا کہنا تھا کہ ڈی جی آئی ایس آئی جنرل احمد شجاع پاشا ڈی سی سی کے رکن نہیں ہیں۔ اگر ضرورت پڑی تو ان کو بھی اجلاس میں بلایا جا سکتا ہے۔ اجلاس میں قومی سلامتی کمیٹی کی سفارشات کی روشنی میں آئندہ کا لائحہ عمل طے کیا جا ئیگا۔ وزیردفاع نے میڈیا کو بتایا ہے کہ ملکی سلامتی اور ، دفاعی معاملات سے متعلق اہم امور دفاعی کمیٹی کے اجلاس میں زیرغور آئیں گے۔فیصل آباد … فیصل آباد میں طالبعلم بس کی ٹکر سے جاں بحق ہوگیا،جس کے بعد مشتعل طلبا نے بس کو آگ لگادی۔۔نواحی علاقے ڈجکوٹ میں سمندری روڈ پر دسوہ کے قر یب طلبا کالج اور اسکول جانے کے لئے اسٹا پ پر کھڑے تھے کہ تیز رفتار بس کی ٹکر سے اسٹا پ پر کھڑا طالبعلم طاہر موقع پر ہی جاں بحق ہوگیا۔واقعہ کے بعد مشتعل طلبا نے بس میں توڑ پھوڑ شروع کردی اور آگ لگادی۔ بس ڈرائیور موقع سے فرار ہوگیا، ریسکیو کی امدادی ٹیم نے بس میں لگی آگ کو بجھا دیا، پولیس کی بھاری نفری پہنچ گئی ہے۔ طلبا کی بڑی تعداد نے واقعے کے خلاف احتجاج کیا۔کراچی…کراچی سمیت سندھ بھرمیں سی این جی اسٹیشنز 24 گھنٹوں کے بندش کے بعد آج صبح نو بجے کھول دیئے گئے۔ سوئی سدرن گیس کمپنی کی جانب سے جاری اعلامیے کے مطابق سندھ بھر میں سی این جی اسٹیشنز گذشتہ روز سے آج صبح 9 بجے تک کے لئے بند کر دیئے گئے تھے جس کے باعث ٹرانسپورٹ میں کمی واقع ہوئی اور خاص طور سے رکشہ ڈرائیوروں کو شدید پریشانی کا سامنا کرنا پڑا۔ آج صبح سی این جی اسٹیشنز کھلنے سے پہلے بڑی تعداد میں عوام قطاروں میں گیس بھروانے کے لئے انتظار کرتے نظر آئے جس کی وجہ سے دفاتر پہنچنے والوں کو بھی تاخیر کا سامنا کرنا پڑا۔واضح رہے کہ گذشتہ ہفتے سوئی سدرن گیس کمپنی کی جانب سے گیس لوڈ مینجمنٹ پروگرام کے تحت منگل سے جمعہ تک ، رات کی اوقات میں سی این جی اسٹشینز بند رکھنے کا فیصلہ کیا گیا تھا، جس پر عمل درآمد بلوچستان میں پائپ لائن پھٹنے کے باعث نہ کیا جاسکا تھا، اور سی این جی صرف 15 گھنٹے کے لیئے بند کی گئی تھی۔واشنگٹن…امریکی وزیر خارجہ ہیلری کلنٹن نے اعلان کیا ہے کہ واشنگٹن میانمار کے ساتھ سفارتی تعلقات بحال کرے گا۔امریکی وزیر خارجہ نے یہ اعلان ایسے وقت کیا ہے جب چند گھنٹوں پہلے ہی میانمار کی حکومت نے اہم سیاسی رہنماوٴں کو رہا کیاہے۔امریکی صدر براک اوباما نے سیاسی رہنماوٴں کی رہائی کواہم پیش رفت قرار دیا ہے۔سیاسی قیدیوں کی رہائی مغربی ممالک کا دیرینہ مطالبہ تھا جس کے بعد اب میانمارکے خلاف پابندیوں میں نرمی کی جاسکتی ہے۔امریکا نے میانمار سے سفارتی تعلقات اس وقت منقطع کیے تھے جب 1990 میں حزبِ اختلاف کی رہنما آنگ سان سوچی کی جماعت نیشنل لیگ فار ڈیموکریسی کی فتح کو فوجی حکومت نے نظرانداز کردیا تھا۔مغربی ممالک نے نوے کی دہائی میں میانمارپرکئی اقتصادی پابندیاں عائد کی تھیں۔برطانیہ کے وزیرِ خارجہ ولیم ہیگ نے بھی سیاسی قیدیوں کی رہائی کو خوش آئند قرار دیا ہے۔میانمارکی موجوہ سویلین حکومت کو فوج کی حمایت حاصل ہے اور یہ ملک میں 20 سالہ فوجی اقتدار کے بعد نومبر2000ر کے انتخابات کے نتیجے میں اقتدار میں آئی ہے۔فیصل آباد…گیس لوڈمینجمنٹ کے تحت فیصل آباد اور بہاولپورر یجن میں سی این جی اسٹیشن تیسرے روز بھی بند ہیں، جبکہ سندھ میں سی این جی اسٹیشن آج صبح کھول دیے گئے ہیں ،سندھ بھر میں 24گھنٹے کیلیے بند کیے گئے، سی این جی اسٹیشن آج صبح 9بجے کھول دیے گئے ہیں جبکہ سرگودھا، جھنگ،میانوالی اورچنیوٹ سمیت فیصل آباد ریجن کے سی این جی اسٹیشن آج تیسرے روز بھی بند ہیں جو کل صبح چھ بجے کھولے جائیں گے سی این جی اسٹیشن کی ہفتہ وارتین روزہ بندش کے باعث لوگوں کوآمدورفت میں مشکلات کا سامناہے۔ بہاولپورریجن میں بہاول نگر،رحیم یار خان اور لودھراں میں بھی تین دن سے بند سی این جی اسٹیشن کل صبح 6بجے کھول دیے جائیں گے۔بھوپال… بھارتی ریاست مدھیہ پردیش میں امام حسین کے چہلم کے سلسلے میں نکالے جانے والے جلوس میں بھگدڑ مچنے سے 12 افراد جاں بحق ہوگئے۔ جْواراٹاوٴن کے علاقے حسین ٹیکری کے مقام پررات کے وقت چہلم کے جلوس کے داخلی راستے پر بڑی تعدادمیں لوگ اندر داخل ہونے کے لئے جمع تھے۔۔پولیس نے ان لوگوں کے پیچھے دھکیلنے کی کوشش کی جس سے بھگدڑ مچ گئی اور حادثہ پیش آیا۔ 6 خواتین سمیت 10 افراد ہلاک قدموں تلے آکرہلاک ہوگئے۔۔ایڈیشنل سپریٹنڈنٹ آف پولیس کے مطابق دو مزید افراد کی لاشیں حادثے سے کچھ فاصلے پر ملی ہیں جو ممکنہ طور پرسردی سے ٹھٹھر کرہلاک ہوئے ہیں۔ممبئی…این جی ٹی……ابھیشک بچن اور دپیکاپڈکون ہدایت کار پریا درشن کی نئی فلم میں ایک بار پھر ساتھ نظر آئیں گے۔رپورٹ کے مطابق ایک ساتھ اپنی پہلی فلم "کھیلیں ہم جی جان سے "سے باکس آفس پر فلاپ ہوجانے والی بالی ووڈ جوڑی ابھیشک بچن اور دپیکا پڈکون ایک بار پھر ہدایت کار پریا درشن کی نئی فلم میں ساتھ نظر آئیں گے۔فیملی کامیڈی نامی اس فلم کوAshtavinayakپروڈیوس کریں گے، جس کی شوٹنگ کا آغاز جولائی سے ہوگا۔ایک بار پھر بطور مرکزی کردار نئی فلم کا حصہ بننے والی دپیکا ابھیشک کی یہ جوڑی اس بار کوئی کامیابی سمیٹ پاتی ہے یا نہیں یہ تو آنے والا وقت ہی بتائے گا۔ملتان… ملتان،وہاڑی،خانیوال ،بہاول پور اور بہاول نگر ، رحیم یار خان ڈسٹرکٹ بارزایسوسی ایشن کے سالانہ انتخابات کیلئے میں پولنگ جاری ہے۔ملتان ڈسٹرکٹ بارایسوسی ایشن کے سالانہ انتخاب کے لئے 2660 ممبران حق رائے دہی استعمال کررہے ہیں ،16سیٹوں پر 36امیدوار مدمقابل ہیں۔صدارت کے لئے شیر زمان قریشی، حافظ اللہ دتہ میں نائب صدارت کے لئے ساجد محمود نیازی ،ساجد ایزدیاورشیخ خالداورجنرل سیکرٹری کے لئے6امیدواراونگ زیب عالمگیر،شاہ زیب افشار،نشید عارف گوندل،مہر افضل بٹ،محمد وسیم خان اورسید ذاکر حسین نقوی میں مقابلہ ہے۔ بہاول پور ڈسٹرکٹ بار ایسوسی ایشن میں عہدہ صدارت کے لئے محمد نوید الرحمان اورمحمد طیب ضمیراورنائب صدر کیلئے4امیدواروں محمد زکا الحسن،سید ہاشم رضا،شفیق احمد ملک اور محمد دین انجم سمیجہ مدمقابل ہیں۔جنرل سیکٹریری کے لئے عامرچنڑ اور محمد ایاز کلیار آمنے سامنے ہیں۔الیکشن میں 1407ووٹرز ووٹ کاسٹ کریں گے۔ ڈسٹرکٹ بار بہاول نگر کے سالانہ انتخابات کی پولنگ کے لئے 444وکلاء حق رائے دہی استعمال کررہے ہیں۔صدارت کے عہدے کے لئے جاوید اختر وٹو اور چوہدری نور حسن ،نائب صدرت کیلئے ذولفقار احمد باجوہ اور سردار محمد اسلم اورجنرل سیکرٹری کے عہدے کے لئے رانا خرم جاوید اور مسعود عارف وٹوکے درمیان مقابلہ جاری ہے۔ خانیوال ڈسٹرکٹ بار میں 28امیدواروں میں مقابلہ ہے۔صدارت کے لئے رانا جعفر اورعمر حیات نیازی،جنرل سیکٹریری کے لئے سید اسد مہدی اور راوٴ خالد محمودمدمقابل ہیں اور 548ووٹرز حق رائے دہی استعمال کر رہے ہیں۔ وہاڑی اور مظفرگڑھ میں بھی بار ایسوسی ایشن کے لئے پولنگ جاری ہے۔اسلام آباد… ملک کے بالائی علاقوں میں آج سے بارش اور بلند پہاڑی مقامات پر برفباری شروع ہونے کی توقع ہے جبکہ مری اور گلیات میں بھی برفباری کا نیا سلسلہ شروع ہورہا ہے ۔ محکمہ موسمیات کے مطابق گزشتہ24 گھنٹوں میں ملک کے بیشتر مقامات پر موسم خشک اور سرد رہا، آئندہ 24 گھنٹوں میں اسلام آباد، راول پنڈی، گوجرانوالہ، لاہور، سرگودھا، فیصل آباد، ملتان، ڈی جی خان میں بارش ہوسکتی ہے، مالاکنڈ، ہزارہ،پشاور،کوہاٹ،بنوں، ڈی آئی خان کے ساتھ کوئٹہ، ژوب، قلات اور سبی میں بھی بارش کا امکان ہے۔ گلگت بلتستان اور کشمیر کے بیشتر مقامات پر بارش اور پہاڑوں پر برفباری کا امکان ہے ، آج ملک میں سب سے کم درجہ حرارت اسکردو میں منفی 13 ڈگری، پاراچنار منفی 11کالام منفی 10 سنٹی گریڈ رہا، آج صبح اسلام آباد اور کوئٹہ میں کم سے کم درجہ حرارت 0 ڈگری، لاہور 2،پشاور 4، کراچی 14، لاہور اور مظفرآباد 2 ، مری منفی 3 سنٹی گریڈ ریکارڈ ہوا۔ لندن …این جی ٹی…زندگی میں پہلی بار لیموں کا تُرش ذائقہ چکھنے والے ننھے بچے کا ملا جلا ردِ عمل سامنے آیا۔رپورٹ کے مطابق تُرش لیموں کا رس چکھنے کے بعد بڑوں بڑوں کے چہرے کا رنگ بدل جاتاہے لیکن ان ننھے میا ں کو تو دیکھیں جس نے پہلی بارلیموں کا ذائقہ چکھنے کی ہمت دکھائی۔اس بچے کی والدہ نے لیموں کا ایک ٹکڑا اس کے منہ میں ڈالا تو اس نے مزے سے اسے چوسنا شروع کر دیا لیکن تھوڑی ہی دیر کے بعدرس کھٹامحسوس ہو تے ہی اس کی عجیب شکل بن گئی۔ایک مرتبہ ذائقہ چکھنے کے بعد بات ختم نہیں ہو ئی بلکہ ننھے میاں کو لیموں کا رس نا صرف اچھا لگا بلکہ بار بار چکھنے کی فرمائش کے بعد ردِ عمل پہلے ہی کی طرح ملا جلا سامنے آیا ۔لاہور… لاہورمیں مال روڈ پر ایک گاڑی میں اچانک آگ بھڑک اٹھی جس سے کارمکمل طورپر جل کرخاکستر ہوگئی تاہم کوئی جانی نقصان نہیں ہوا۔ بتایاگیاہے کہ اردوبازارکاتاجر شیخ عاصم سواگیارہ بجے کے قریب مال روڈ پر الحمرا کے سامنے گزررہاتھا کہ اس کی گاری ہیٹ اپ ہوگئی اور جیسے ہی شیخ عاصم گاڑی سے باہرنکلے توگاڑی میں شعلے بھڑک اٹھے۔ جنہوں نے دیکھتے ہی دیکھتے گاڑی کواپنی لپیٹ میں لے لیا۔امدادی ٹیموں نے آگ پر قابو پالیا۔ بتایاگیاہے کہ گاڑی کو گذشتہ روز ہی مکینک سے ٹھیک کرایاگیاتھا۔ بغداد… عراقی شہر بصرہ میں حضرت امام حسین رضی اللہ تعالیٰ کے چہلم کے جلوس پر خود کش حملے میں 15 افراد ہلاک ہوگئے۔ پولیس کے مطابق خود کش حملہ آور پولیس وردی میں ملبوس تھا اورجنوبی شہر بصرہ کی چیک پوائنٹ پر اس نے خود کو دھماکے سے اڑا لیا۔ دھماکے میں اب تک 15 افراد کی ہلاکت کی تصدیق ہوئی ہے، تاہم ہلاکتوں میں اضافے کا خدشہ ہےلندن … این جی ٹی…مو بائل فو ن کو ہر وقت چارج کر نا بھی بعض افرا دکو ایک جھنجٹ لگتا ہے جن کے لیے اب ایسامو با ئل فون بنا لیا گیا ہے جسے پندرہ سال تک چار ج کر نے کی ضر ورت نہیں ہو گی ۔ SpareOneنامی اس مو بائل فو ن میں بیٹری کے بجائے ایک عام پینسل سیل نصب ہے جس کی بدولت پندرہ سال تک اس فون کو چارج کرنے کی ضر ور ت نہیں ہو گی۔ اس انوکھے مو بائل فون میں صرف ایک سیل لگا نے کے بعد اس سے مستقل دس گھنٹے تک با ت کی جاسکتی ہے جبکہ اس کی قیمت صرف پچا س ڈالرہے ۔نیو یارک…این جی ٹی…امریکی ریا ست نیو جر سی کے لو سی نامی کتے کو دنیاکے سب سے چھو ٹے کتے کا اعزاز حا صل ہو گیاہے ۔لوسی کا وزن صر ف ایک کلو گر ام ہے جس نے جاپان کے تین کلو وزنی مو مو نامی کتے کا ریکا رڈ تو ڑ دیا ہے ۔ لو سی کا نام دنیاکے سب چھو ٹے کتے کے طورپر گینزبک آ ف ورلڈ ریکار ڈ میں بھی درج کر لیا گیا ہے ۔اسلام آباد… حکومت اور فوج میں چپقلش سے پیدا ہونے والی ملکی صورت حال اور اسکے ممکنہ سیاسی اثرات پر غور کیلئے ، پاکستان تحریک انصاف کی مرکزی مجلس عاملہ کا اجلاس اسلام آباد میں جاری ہے ۔ تحریک انصاف کے سربراہ عمران خان کی زیرصدارت ہونے والے مجلس عاملہ کے اجلاس میں سو سے زائد رہنماء شریک ہیں۔ اجلاس کے شرکاء موجودہ ملکی صورت حال کے تناظر میں اپنی جماعت کی حکمت عملی بنانے اور اپنی عوامی حمایت بڑھانے کے معاملات پر غور کررہے ہیں، تحریک انصاف کے ذرائع کا کہنا ہے کہ جماعت کے بعض انتظامی امور بھی مجلس عاملہ کے اجلاس میں زیر غور آئیں گے، اجلاس کے فیصلوں کا باضابطہ اعلان آج شام کو نیوزبریفنگ میں کیا جائے گا۔واشنگٹن… منصور اعجاز نے کہا ہے کہ حسین حقانی کے وکیل نے میرے وکیل اکرم شیخ کے خلاف نامعقول اور غیر سنجیدہ الزامات لگائے ہیں ۔ ایک بیان میں منصور اعجاز نے کہا کہ یہ یقینی طور پر الزامات کسی میرٹ کی بنیاد پر نہیں اور اس بات کااظہارہیں کہ حسین حقانی بنیادی انگریزی کی اہلیت اور سمجھ کھوچکے ہیں ،اسی لئے وہ وزیر اعظم ہاوٴس میں بیٹھے خودتیار کردہ صورتحال سے نکلنے کی منصوبہ بندی کررہے ہیں۔ حسین حقانی میرے وکیل پر حملے کر رہے ہیں ،جس نے پاکستان میری زندگی کو لاحق خطرے کے بارے میں بات کی ہے،جہاں مجھے جوڈیشل کمیشن کے سامنے پیش ہونا ہے، اس حوالے سے دھمکی مجھے اسے ای میل ایڈریس سے ملی ہیں جو میں نے میموکے اوریجنل مسودے کے لئے استعمال کیا تھا۔اپنی درخواست میں درخواست گزار حسین حقانی نے کہا ہے کہ منصور اعجاز کو زندگی کے بارے میں ملنے والی دھمکیا ں میرے ای میل ایڈریس سے ملی ہیں، یہ بالکل جھوٹ ہے،الزامات میں کوئی وزن نہیں ہے،بے بنیاد اور بدنام کرنے کے لئے ہیں۔درخواست گزار اوریا ان کی جانب سے کسی نے منصور اعجاز کیلئے یہ ای میل استعمال نہیں کیا۔اب اس حسین حقانی کے اس بیان کا اکرم شیخ کے بیان سے موازنہ کریں ،جس میں اکرم شیخ نے کہا ہے کہ منصور اعجاز کو اسی ای میل ایڈریس سے دھمکیاملی ہیں جس ایڈریس سے اس سال کے شروع میں حسین حقانی سے رابطہ تھا۔ اکرم شیخ نے کبھی نہیں کہا کہ مجھے ملنے والی دھمکیوں کے ذمہ دار حسین حقانی ہیں۔انہوں نے کہا کہ مجھے اسی ایڈریس سے دھمکیاں مل رہی ہیں ،جس پر اس سال کے شروع میں میں ان سے رابطے میں تھا،حسین حقانی بیان دوبارہ پڑہیں۔نیو یارک…این جی ٹی…ایک امریکی فنکا رنے درخت کے مکمل تنوں کو تراش کر منفر د مجسمے تخلیق کرنا شر وع کر دیتے ہیں۔درخت کے تنوں سے مجسمے تراشنے کا یہ فن افریقی قبا ئل سے تعلق رکھتا ہے جس میں David Boxleyنے مہار ت حا صل کر کے اس امریکہ میں بھی متعارف کر وادیاہے ۔ ڈیوڈ مختلف اوزاورں کی مدد اور اپنے ہاتھو ں کی مہارت سے درخت کے تنو ں کو خو بصورت اور منفرد مجسموں میں ڈھا ل دیتا ہے جن میں افریقی ثقافت کا رنگ کا نمایا ں نظر آتا ہے ۔لاہور… پیپلز پارٹی کے مرکزی اور ممتاز وکیل رہنما چوہدری اعتزاز احسن نے ان خبروں کی تردید کی ہے جن میں کہا گیا ہے کہ وہ عدلیہ اور حکومت کے درمیان پل کا کردار ادا کر رہے ہیں۔ میڈیا سے گفتگو میں اعتزاز احسن کا کہنا تھا کہ میں یہاں لاہور میں موجود ہوں اور عدلیہ سے میرے رابطوں کی خبروں میں کوئی صداقت نہیں۔ ایک سوال کے جواب میں انہوں نے کہا کہ سوئس حکام کو خط لکھنے سے متعلق میرا موٴقف پارٹی موٴقف سے مختلف ہے۔ ایک اور سوال کے جواب میں انہوں نے کہا کہ سیکریٹری کو عہدے سے ہٹانا وزیر اعظم کا صوابدیدی اختیار ہے۔ صدر کو عہدے سے ہٹانے سے متعلق چوہدری اعتزاز احسن کا کہنا تھا کہ آئین میں اس حوالے سے درج مواخذے کا طریقہ کار آئینی ہے، اس سے جمہوریت کو نقصان نہیں پہنچے گا، جمہوریت کو صرف غیر آئینی اقدام سے ہوگا۔ایک سوال کے جواب میں اعتزاز احسن نے کہا کہ میں نے سینیٹ الیکشن میں حصہ لینے کے لئے پارٹی کو درخواست دی ہے، نہ ہی سینیٹ چیئرمین اور نہ ہی وزیر اعظم بنانے کی پیش کش ہوئی ہے۔ موجودہ حالات کے حوالے سے پوچھے گئے ایک سوال کے جواب میں انہوں نے کہا کہ حالات ٹھیک کرنے اور حکومت کو بحران سے نکالنے کے لئے میرے پاس کوئی فارمولا نہیں۔ ایک اور سوال کے جواب میں انہوں نے کہا کہ این آر او عمل درآمد سے متعلق سپریم کورٹ کے فیصلے میں دیے گئے آپشنز لارجر بینچ کے سامنے رکھے گئے ہیں نہ کہ حکومت کے چننے کے لئے۔صدر کو آئین میں دیئے گئے استثنیٰ سے متعلق پوچھے گئے ایک سوال کے جواب میں انہوں نے کہا کہ میں ہر دور میں کہتا رہا ہوں کہ صدر کو آئین میں استثنیٰ دیا گیا ہے۔ جب ان سے بعض ماہرین کی اس رائے کے بارے میں پوچھا گیا کہ استثنیٰ طلب کیا جاتا ہے تو اس پر چوہدری اعتزاز احسن کا کہنا تھا کہ یہ ان ماہرین کی رائے ہے، میری رائے میں آئین میں منتخب صدر کو استثنیٰ دیا گیا ہے اورعدالت کو خود یہ بات نوٹ کرنی چاہیئے۔ممبئی…این جی ٹی…ماضی کی بلاک بسٹر فلم اگنی پتھ کے ریمیک کا پہلاڈائیلاگ پرومو جاری کردیا گیا ہے۔ہریتک روشن اور سنجے دت درمیان ریکارڈ کیے گئے اس ڈائیلاگ میں وِلن کنچا چینا(سنجے دت)کا فلم کے ہیرو وجے دینا ناتھ چوہان(ہریتک روشن)سے کہنا ہے کہ"ڈونگری کی ایک برساتی میں رہنے والا،آج یہاں آیاہے ممبئی بیچنے،بدلے میں کچھ تو چاہتا ہوگا"جس پر دجے کا کہنا تھا "مانڈوا"کیونکہ اسکا قصبہ ڈونگری نہیں مانڈوا تھا۔ معرو ف فلمساز وہدایتکار کرن جوہر کے والد یش جوہر کی بلاک بسٹر فلم اگنی پتھ کے ریمیک کی ہدایتکاری کرن ملہوترا دے رہے ہیں جبکہ فلم میں ہریتک روشن اور پریانکا چوپڑا مرکزی جبکہ سنجے دت اور رشی کپور وِلن کاکردارادا کررہے ہیں۔1990میں کرن کے والد یش جوہر کی پروڈیوس کردہ فلم اگنی پتھ کا یہ ریمیک اگلے سال بھارت کے یومِ جمہوریہ کے دن یعنی26جنوری کو عام نمائش کے لیے پیش کیا جائیگا۔لاس ویگاس…این جی ٹی…امریکی شہر لاس ویگاس میں الیکڑونکس شو کے دوران کورین کمپنی کی تیار کردہ ایک ایسی شفاف ٹچ اسکرین ایل سی ڈی متعارف کر وائی گئی ہے جسے گھر یا آفس کی کھڑکی میں بھی فٹ کیا جاسکتا ہے ۔ Smart Window نامی جدید ٹیکنالو جی کی حامل یہ ٹچ اسکرین ایل سی ڈی اس قدر شفاف ہے کہ اس کے آر پار بھی دیکھنا ممکن ہے جو کہ صرف 46انچ بڑی ہے۔اس LCDپر موویزدیکھنے کے ساتھ ساتھ انٹرنیٹ کی سہولت بھی مو جود ہے جس کے ذریعے دنیا بھر کی معلومات ہاتھ کی انگلی کے صرف ایک ٹچ کے بعد مہیا ہو جاتی ہیں۔ڈیرہ اسماعیل خان… ڈیرہ اسماعیل خان میں ضلع کچہری کی حدود میں شدید فائرنگ ہو رہی ہے۔ پولیس نے فائرنگ کی تصدیق کر دی ہے تاہم یہ معلوم نہیں ہوسکا کہ آیا فائرنگ یک طرفہ ہے یا دو گروپوں میں ہو رہی ہے۔ بعض اطلاعات کے مطابق علاقے میں دھماکا بھی سنا گیا ہے۔ اسلام آباد… سابق سیکریٹری اسٹیبلشمنٹ اسماعیل قریشی کا کہنا ہے کہ عدنان خواجہ کی تقرری کے متعلق زبانی احکامات نرگس سیٹھی نے دیے اور منظوری بعد میں دینے کا کہا۔ دی نیوز کے سینیئر ایڈیٹر انوسٹی گیشن انصار عباسی سے گفتگو کرتے ہوئے سابق سیکریٹری اسٹیبلشمنٹ اسماعیل قریشی کا کہناتھاکہ میں نے عدنان خواجہ کی تقرری وزیر اعظم کے احکامات پر کیا۔ عدنان خواجہ کی تقرری کے متعلق زبانی احکامات نرگس سیٹھی نے دیے اور منظوری بعد میں دینے کا کہا۔ اسماعیل قریشی کا کہناتھاکہ وزیراعظم یوسف رضا گیلانی کو عدنان خواجہ کے کرمنل بیگ گراونڈ کے متعلق بتایاتھا جس کے بعد عدنان خواجہ کی تقرری منسوخ کر دی گئی۔بیجنگ…این جی ٹی…چین میں آجکل نئے سال کے جشن کی تیاریاں زورو شورسے جاری ہیں جسے چینی کلینڈر میں ائیر آف واٹر ڈریگن کا نام دیا گیا ہے۔اس مناسبت سے چین کے شہرLaizhouکی ایک آرٹسٹSun Xuetang نے آٹے کی مدد سے ڈریگن کا دیدہ زیب مجسمہ تیار کیا ہے۔4فٹ بڑے اس ڈریگن کے مجسمے کی تیاری میں4کلوگرام آٹا استعمال ہوا جسے بعد ازاں خوبصورتی سے مختلف رنگوں سے پینٹ کیا گیا ہے۔ڈیرہ اسماعیل خان… ڈیرہ اسماعیل خان میں ضلع کچہری کے قریب ڈی پی او آفس پر نامعلوم دہشت گردوں نے حملہ کر دیا ہے۔ اطلاعات کے مطابق 7سے 8دہشت گردوں نے ڈی پی او آفس پر چاروں طرف کی نزدیکی عمارتوں پر چڑھ کر فائرنگ شروع کر دیاور ساتھ ہی دستی بموں کے حملے کئے۔ انسداد دہشت گردی اسکواڈ اور پولیس کی بھاری نفری نے علاقے کو چاروں طرف سے گھیر لیا ہے اور کم از کم 25منٹ سے شدید فائرنگ کا سلسلہ جاری ہے۔ علاقے کے لوگوں نے کم از کم 7دھماکے سنے ہیں جو دستی بموں کے خیال کئے جارہے ہیں جبکہ ایک غیر مصدقہ اطلاع کے مطابق ایک خود کش حملہ آور کی لاش ڈی پی او آفس کے قریب ایک درخت کے ساتھ پڑی ہے۔ نیویارک…این جی ٹی…با کسنگ کی پریکٹس کو دلچسپ بنانے کے لیے ایسا پنچنگ بیگ تخلیق کر لیا گیا ہے جو مو سیقی کے سر بھی بکھیر تا ہے ۔بر طانوی نوجوانوں کے تخلیق کر دہ اس منفر دپنچنگ بیک پر جب مکّے بر سائیں جائیں یہ تو یہ چپ نہیں رہتا بلکہ دلچسپ آوازیں اورمو سیقی جنم دیتا ہے ۔ یو ں یہ میوزیکل پنچنگ بیگ پیا نو کا کا م سرانجا م دے کر با کسرز کو تفر یح بھی فراہم کر تاہے ۔پیٹرزبرگ …این جی ٹی…روس کے شہر سینٹ پیٹرزبرگ میں روسی آرٹسٹ کے زیرِ آب بنائے گئے فن پاروں کی نمائش کا آغاز کردیا گیا ہے۔Denis Lotarevنامی روسی آرٹسٹ نے یہ تمام فن پارے بحیرہِ احمر اور بحیرہِ اسود میں غوطی خوری کرتے ہوئے تخلیق کیے تھے۔Lotarevکے اس بے نام آرٹ اسٹائل میں سے تقریباً60پینٹنگزنمائش پر موجود ہیں جن میں سے چند سمندر میں30فٹ کی گہرائی میں جاکر تخلیق کی گئی ہیں۔اسلام آباد… احتساب عدالت نے سابق سیکریٹری اسٹیبلشمنٹ اسماعیل قریشی کو مشروط طور پر رہا کر دیا ہے۔ اسماعیل قریشی کو نیب نے سپریم کورٹ کے این آر او عمل درآمد کیس پر فیصلے کے بعد حراست میں لیا تھا ۔ انہوں نے عدنان خواجہ تقرری کیس کے حوالے سے بتایا کہ عدنان خواجہ کی تقریر وزیراعظم گیلانی کی ہدایت پر نرگیس سیٹھی کے زبانی احکامات پر کی گئی تھی۔ آج احتساب عدالت کے جج نے ریمارکس دیے کہ جب اسماعیل قریشی تعاون کر رہے تھے تو انہیں گرفتار کیوں کیا گیا۔جج نے ریمارکس دیئے کہ وارنٹ گرفتاری تو حتمی اقدام ہے۔ آج نیب کی جانب سے چوہدری ریاض اور تفتیشی افسرمحسن علی پیش ہوئے ۔ عدالت نے اسماعیل قریشی کو حکم دیا کہ وہ نیب کے ساتھ تفتیش میں مکمل تعاون کریں۔پشاور… خیبر پختونخوا کے وزیر اطلاعات میاں افتخار حسین نے کہا ہے کہ ڈیرہ اسماعیل خان حملے میں دو خود کش حملہ آوروں نے خود کو دھماکے سے اڑا دیا جبکہ ایک خود کش حملہ آور کو پولیس نے مار دیا ہے۔ ڈیرہ اسماعیل خان کے واقعے سے متعلق جیو نیوز سے گفت گو کرتے ہوئے میاں افتخار حسین نے اعتراف کیا کہ ڈی پی او ڈیرہ کے دفتر پر حملہ بہرحال سیکورٹی کی کوتاہی ہے، بے شک شدت پسند پوری تیاری کے ساتھ آئے تھے لیکن انہیں روکنا قانون نافذ کرنے والے اداروں کی ذمہ داری تھی۔۔ میاں افتخار کا کہنا تھا کہ حملے میں ڈی پی او محفوظ ہیں ان سے بات ہوئی ہے۔ انہوں نے مزید کہا کہ وقفے وقفے سے اس قسم کے واقعات کے ذریعے شدت پسند اپنی موجودگی کا احساس دلانے کی کوشش کر رہے ہیں۔۔ میاں افتخار کا کہنا تھا کہ پاکستان اور افغانستان میں دہشت گردی کے خاتمے کے جب تک مکمل ہم آہنگی پیدا نہیں ہوتی۔ ایسے واقعات رونما ہوتے رہیں گے۔پشاور… انسپکٹر جنرل پولیس خیبر پختونخوا اکبر خان ہوتی نے کہا ہے کہ ڈیرہ اسماعیل خان میں ڈی پی او آفس پر ہلہ بولنے والے ایک خود کش حملہ آور مارا گیا ہے۔ پشاور میں جیو نیوز سے گفت گو میں آئی جی پی اکبر ہوتی نے کہا کہ حملہ آوروں کے خلاف کاروائی جاری ہے اورحملہ آور ڈی پی او آفس تک نہیں پہنچ سکے ہیں۔ آئی جی پی کا کہنا تھا کہ پولیس جوانوں اور حملہ آوروں کے درمیان فائرنگ کا تبادلہ جاری ہے۔ انہوں نے کہا کہ حملہ آور پولیس کی وردیوں میں ملبوس تھے واقعے کو سیکورٹی کی خامی قرار نہیں دیا جاسکتا۔پشاور…موسم کی خرابی کے بعد پشاور سے چترال جانے والی پی آئی اے کی پرواز آج تیسرے روز بھی منسوخ کردی گئی۔قومی ائرلائن کے ذرائع نے جیو نیوز کو بتایا کہ چترال میں موسم ابرآلود ہونے اور تیز ہوائیں چلنے کی وجہ سے پشاور سے چترال جانے والی پرواز پی کے 660 ہفتے کو تیسرے روز بھی منسوخ کردی گئی ہے۔ لواری ٹاپ بھی برفباری کے باعث آمدورفت کے لئے بند ہے۔ تاہم لواری ٹنل صبح نو بجے سے شام پانچ بجے تک چترال اور دیر کے درمیان آمد و رفت کے لئے کھلی رہتی ہے۔پشاور …پشاور میں محکمہ تعلیم کے کلرکوں نے اپنے مطالبات کے حق میں ہڑتال کردی۔کلرکوں نے مطالبات منظور نہ ہونے کی صورت میں 18 جنوری سے جلسے جلوسوں کا اعلان کردیا ہے۔ محکمہ تعلیم خیبر پختونخوا کے کلرکوں کا مطالبہ ہے کہ انہیں ٹائم اسکیل دینے کے ساتھ اپ گریڈکیا جائے۔ ڈائریکٹریٹ ایلی مینٹری اینڈ سیکنڈری ایجوکیشن پشاور آفس میں کلرک دفاتر نہیں آئے۔ صوبے میں محکمہ تعلیم کے کلرکوں کی تعداد چار ہزار چھ سو کے قریب ہے۔ اس سے قبل 7 جنوری کو بھی محکمہ تعلیم کے کلرکوں نے ہڑتال کی تھی۔ کلرکوں نے حکومت کو خبردار کیا ہے کہ اگر مطالبات تسلیم نہ ہوئے تو 18 جنوری سے جلسے جلوسوں کا آغاز ہوگا۔اسلام آباد…معذورافرادکی بحالی کے قومی ادارے نے حکومت کی طرف سے ملازمت کے بنیادی اسٹرکچرکی تبدیلی کیخلاف ہڑتال کرتے ہوئے مطالبہ کیاہے کہ ان کی ملازمت کوبی پی ایس میں ہی رہنے دیاجائے۔اسلام آباد میں ادارے کے میڈیکل اور نان میڈیکل اسٹاف نے ہڑتال اور مظاہرہ کرتے ہوئے کہا ہے کہ حکومت انہیں جومراعات بھی دیناچاہتی ہے، بنیادی پے ااسکیل پردے۔ حکومت کاتجویزکردہ ہیلتھ پرسنل ااسکیل کسی طور منظورنہیں۔ مظاہرین کاکہناہے کہ مطالبات منظورنہ ہونے پروہ مکمل ہڑتال کرتے ہوئے کام کرناچھوڑدیں گے۔میران شاہ…شمالی وزیرستان میں مختلف علاقوں کے پہاڑوں پر برف باری شروع ہوگئی ہے،ملتان اورڈیرہ غازی خان سمیت جنوبی پنجاب کے مختلف شہروں میں بارش سے سردی بڑھ گئی ہے،مالاکنڈ، ہزارہ ڈویڑن میں موسم ابرآلود ہے،گیس اور بجلی کی طویل لوڈ شیڈنگ کے باعث لوگ مہنگے داموں ایل پی جی اور لکڑی خریدنے پر مجبور ہیں۔کلکتہ…بھارت کے شہر کلکتہ میں سرکاری اسپتالوں کے طبی امداد دینے سے انکار کے بعد ایک خاتون سڑک پر دو بچوں کی پیدائش کے بعد چل بسی ، بھارتی میڈیا رپورٹس کے مطابق خاتون کے شوہر کا کہنا ہے کہ اس کی بیوی نے اسپتال لے جا نے کے دوران ہی ٹیکسی میں جڑواں بچوں کو جنم دیا،وہ بچوں اوربیوی کو تشویشناک حالت میں لے کر سرکاری اسپتالChittaranjan sishu seva sadan پہنچا ،جہاں ڈیلیوری کیلئے بیوی کا نام لکھوایا تھا ،لیکن اسپتال عملے نے یہ کہہ کرانکار کردیا کہ ایسے کیسز کیلئے ان کے پاس سہولتیں موجود نہیں جس پر وہ اپنی بیوی کو لے کردوسرے سرکاری اسپتال پہنچا،لیکن اسپتال عملے نے کہا کہ یہاں اس کی بیوی زیرعلاج نہیں رہی اس لیے وہ اُسے داخل نہیں کرسکتے،شوہر کا کہنا ہے کہ اس صورتحال میں اُس کی بیوی دم توڑ گئی جبکہ بعد میں بچوں کوسرکاری اسپتال میں انتہائی نگہداشت کے وارڈ میں داخل کرلیا گیا ،واقعے کیخلاف اُس نے مقامی پولیس اسٹیشن میں رپورٹ درج کرادی ہے، جس پرریاستی حکومت نے تحقیقات کا حکم دیدیا ہے ۔ممبئی … ڈان ٹو کا جادو باکس آفس پر چلا ہو یا نہ چلا ہو، لیکن سنا ہے کہ اس فلم کے بعد پریانکا کا جادو شاہ ر خ پر چل گیا ہے۔ شاہ رخ کو شروع سے ہی فیملی مین کہا جاتا رہا ہے۔ اور ایسا ہوا بھی کہ باوجود میگا اسٹار ہونے کے ان کا کسی ہیروئن کے ساتھ افئیر نہیں چلا اور نہ ہی ایسی اطلاعات سامنے آئیں۔ لیکن اب ہر طرف شاہ رخ اور پریانکا کے افئیر سے متعلق خبریں گرم ہیں۔ کہا جارہا ہے کہ اس ساری صورتحال سے شاہ رخ خان کی بیوی گوری خان بہت پریشان ہیں۔ حالانکہ شاہ رخ خان کے قریبی دوستوں نے اس معاملے کی تردید کی ہے لیکن جب تک خود شاہ رخ خان کی تردید سامنے نہ آجائے، معاملہ پراسرار ہی رہے گا۔لاہور … دنیا کی کم عمر ترین آئی ٹی ماہر ارفع کریم رندھاوا سی ایم ایچ اسپتال میں انتقال کر گئیں۔ ارفع کریم کے والد کے مطابق ان کی نماز جنازہ کل صبح 10 بجے کیولری گراوٴنڈ لاہور میں اور تدفین آبائی گاوٴں میں کی جائے گی۔ ارفع کریم کی عمر 16 برس تھی اور وہ کافی عرصے سے کومہ میں تھیں تاہم کچھ دنوں سے ان کی حالت میں بہتر محسوس کی جارہی تھی۔ واضح رہے کہ ارفع کریم دنیا کی کم عمر ترین آئی ٹی ماہر تھیں جنہوں نے صرف 9 سال کی عمر میں مائیکرو سافٹ سرٹیفائیڈ پروفیشنل کا امتحان پاس کیا تھا۔ پاکستان کی ارفع کریم کو بل گیٹس نے خصوصی طور پر امریکا بلا کر ان سے ملاقات کی تھی اور ایک تقریب میں ان کیلئے تعریفی کلمات ادا کرتے ہوئے کہا تھا کہ ارفع کریم پاکستان کا ایک مثبت چہرہ ہیں۔مائیکرو سافٹ کے بانی بل گیٹس نے آج ہی ارفع کریم کو دبئی کے اسپتال منتقل کرنے کا کہا تھا اور ان کی حالت میں بہتری پر مسرت کا اظہار کیا تھا۔کراچی ... کراچی کے مختلف علاقوں میں زلزلے کے جھٹکے محسوس کیے گئےہیں، جن کی شدت 4.4 رکارڈ کی گئی ہے۔امریکی جیولوجیکل سروے کی رپورٹ کے مطابق کراچی کےمختلف علاقوں میں زلزلےکےجھٹکے محسوس کیے گئے، جن کی شدت 4.4 رکارڈ کی گئی۔ زلزلے کا مرکز کراچی سے 191 میل دورتھا۔زلزلہ ہلکی نوعیت کاتھا جس سے کسی جانی یامالی نقصان کی کوئی اطلاع نہیں ملی۔۔اسلام آباد … پمز اسپتال میں پولیس کی حراست میں زیر علاج ملزم پر قاتلانہ حملہ کی زد میں آکر کابینہ ڈویژن کے جوائنٹ سیکرٹری محمد ایاز کی والدہ اور بہن جاں بحق ہو گئیں۔ذرائع کے مطابق اغواء برائے تاوان کا ملزم رانا سرور گزشتہ دنوں قاتلانہ حملے میں زخمی ہو گیا تھا اور اسے علاج کی غرض سے وی آئی پی وارڈ میں داخل کرایا گیا تھا،ملزم کی سیکورٹی پر 4 پولیس اہلکار بھی تعینات تھے ، دو حملہ آور وارڈ کے اندر گھس گئے اور غلطی سے دوسرے کمرے پر فائر کھول دیئے۔جس کی زد میں آ کر مریضہ صالح بی بی اور ان کی اٹینڈنٹ بلقیس بی بی ہلاک ہو گئیں ، حملہ کے بعد ملزمان فرار ہونے میں کامیاب ہو گئے۔ریاض … سعودی عرب میں مشترکہ مشقوں کے دوران فرانس اور سعودی عرب کے جنگی طیارے آپس میں ٹکراگئے، تاہم کوئی جانی نقصان نہیں ہوا۔سعودی میڈیا کے مطابق حادثہ سعودی عرب کے شمالی علاقے تبوک میں پیش آیا ،جہاں سعود ی عرب اور فرانس کی مشترکہ فضائی مشقوں ہورہی تھی ، رپورٹ کے مطابق مشقوں کے دوران فرانس کا Mirage طیارہ سعودی عرب کے ایف 15 طیارے سے ٹکرا گیا، تاہم حادثے میں کوئی جانی نقصان نہیں ہوا۔کراچی … کراچی میں لانڈھی ایکسپورٹ پروموشن ذون میں قائم گارمنٹس فیکٹری میں لگنے والی آگ پر آٹھ گھنٹے گزر جانے کے بعد قابو پایا لیا گیا ہے تاہم کولینگ کا عمل جاری ہے جو صبح تک مکمل ہو جائے گا۔فائر بریگیڈ حکام کے مطابق لانڈھی ایکسپورٹ پروموشن ذون میں قائم گارمنٹس فیکٹری میں لگنے والی آگ تیسرے درجہ کی تھی۔ جس کے بعد شہر بھر کی تمام فائر ٹینڈرز کو طلب کر لیا گیا۔ ہفتہ کی شام 7 بجے کے بعد لگنے والی آگ پر آٹھ گھنٹے کی طویل جدوجہد کے بعد قابو پایالیا ہے۔ آگ لگنے کے باعث گارمنٹ فیکٹری ی ایک دیوار بھی گر گئی ہے اور عمارت خستہ حال ہو گئی ہے۔ جس کے باعث آگ بھجانے میں مشکلات کا سامنا تھا فائر برگیڈ کی 30 گاڑیایوں نے آگ بجھانے میں حصہ لیا۔ فائر برگیڈ حکام کا کہنا ہے کہ آگ ک پہلے مرحلے میں پیھلنے سے روکا دوسرے میں قابو پالیااور تیسرا مرحلہ کولنگ کا جاری ہے جو صبح تک مکمل ہو جائے گا۔مردان … مردان میں گھر پر حملے کے نتیجے میں خاندان کے چار افراد ہلاک جبکہ چھ افراد زخمی ہوگئے،پولیس کے مطابق مردان کے نواحی علاقے طورو میں چھ ملزمان نے فقیر شاہ کے گھر میں گھس کر اندھادھند فائرنگ کی اور فرار ہوگئے۔حملے میں فقیر شاہ کا بیٹا ،بیٹی ،اہلیہ اور نواسا ہلاک جبکہ گھر میں موجود دیگر چھ افراد زخمی ہوگئے۔زخمیوں کو مردان میڈیکل کمپلیکس منتقل کردیا گیا۔پولیس کے مطابق واقعہ دیرینہ دشمنی کا نتیجہ ہے۔ملزمان کے خلاف مقدمہ درج کرکے ان کی تلاش شروع کردی گئی ہے۔ روم … اٹلی میں تفریحی جہاز کے حادثے کی فوٹیج منظرعام پرآگئی ہیں۔مسافروں کی جانب سے بنائی گئی ویڈیوزمیں خوف کاشکار لوگوں کوبچانے کے مناظر دیکھے جاسکتے ہیں۔اٹلی کے مقام پورٹ سینٹو میں کوسٹا کونکورڈیا نامی تفریحی جہاز بحیرہ روم کے اطراف سفر پر تھا کہ سمندری چٹان سے ٹکرا گیا۔ حادثے کے وقت جہازکے کپتان سمیت بیشتر مسافر ریسٹورنٹ میں کھانا کھارہے تھے،کہ اچانک جہازکے بائیں حصے پرضرب پڑتے ہی اندھیراچھاگیا۔اور جہاز سمندرمیں ایک جانب جھکنے لگا۔جس سے افراتفری مچ گئی۔جہازکے اکثرمسافرایشیائی اوراطالوی زبان سے ناآشنا تھے۔ تاہم کیپٹن نے صورتحال کوسنبھالتے ہوئے چھ مختلف زبانوں میں ان سے پرسکون رہنے کی اپیل کی جس کے بعد سب لائف بوٹس کی طرف بھاگے۔مسافروں کی بنائی گئی ویڈیوزمیں لوگوں کے چہروں پرخوف واضح طورپردیکھاجاسکتاہے۔ گروسسیٹو کے گورنرکے مطابق امدادی ٹیموں اور اطالوی کوسٹ گارڈزنے فوری کارروائی کرتے ہوئے بحری جہاز سے 4 ہزار سے زائد افراد کو نکال لیا تاہم 41افرادلاپتاہیں جن کی تلاش جاری ہے۔ڈوبنے والے اطالوی جہازکے مسافر حادثے کو ٹائی ٹینک جیسا واقعہ قرار دے رہے ہیں۔کراچی … کراچی میں چہلم امام حسین کے جلوس کی تیاری مکمل کر لی گئیں ہیں پولیس اور رینجر کی بھاری نفری جلوس کے راستوں پر تعینات ہوگی جبکہ رات گئے جلوس کے ریوایتی راستے کنٹینرز لگا کر بند کئے جا رہے ہیں۔ نشتر پارک میں دس بجے مجلس جس کے بعد بارہ بجے مرکزی جلوس برآمد ہو گا جو نمائش چورنگی سے شروع ہو کر اپنے روایتی راستوں سے ہوتا ہوا حسینیہ ایرانیاں کھارادر پر اختتام پزیر ہو گا۔ جلوس کے راستوں میں رینجرز کی بھاری نفری کے علاوہ سادہ لباس اہلکاروں سمیت 7 ہزار سے زائد پولیس اہلکار تعینات ہوں گے جبکہ جلوس کے تمام راستے کنٹینرز کی مدد سے بند کر دیے اورجلوس کے راستوں میں آنے والی دکانوں کوبھی سیل کردیا گیا ہے۔دوسری جانب زیلی سڑکوں پر رکاوٹیں لگائیں جا رہی ہے اس موقع اونچی عمارتوں پر ماہر نشانے باز بھی تعینات ہوں گے۔ چہلم امام حسین کے سلسلے میں محکمہ داخلہ سندھ نے موٹر سیکورٹی خدشات کے باعث موٹر سائیکل کی ڈبل سواری پر بھی 31 گھنٹوں کے لئے پابندی عائد کردی گئی ہے۔ لاہور … لاہورکے علاقے چوبرجی میں بجلی کی لوڈشیڈنگ کے دوران جلائی گئی، موم بتی نے پورے گھر کو بھسم کرڈالا ، 20سالہ ذہنی معذور لڑکی جھلس کر جاں بحق ہوگئٍی،ریسکیو اورفائربریگیڈ نے سرتوڑ کوشش کے بعد آگ پر قابوپالیا۔ فائربریگیڈ اورریسیکو ذرائع کے مطابق چوبرجی کے قریب ملک منیر روڈ پر ایک مکان کی دوسری منزل پر موم بتی جلانے سے آگ بھڑک اٹھی جس نے دیکھتے ہی دیکھتے پورے مکان کولپیٹ میں لے لیا۔ آگ سے گھر کی چھت گر گئی اور20سالہ لڑکی سمیراجھلس کرجاں بحق ہوگئی جبکہ مکان میں موجودسارا سامان بھی جل کرراکھ ہوگیا۔کراچی … چہلم حضرت امام حسین رضی اللہ تعالیٰ عنہ کے سلسلے میں ملک بھر میں آج ماتمی جلوس نکالے جائیں گے، جن کی سیکیورٹی کے لیے سیکیورٹی کے انتہائی سخت انتظامات کیے گئے ہیں۔ لاہور میں حضرت امام حسین رضی اللہ تعالیٰ عنہ کے چہلم کا مرکزی جلوس اندرون شہر دہلی گیٹ سے برآمد ہو گا۔جو اپنے مقررہ راستوں سے ہوتا ہوا شام کے وقت کربلا گامے شاہ پہنچ کر اختتام پذیر ہو گا،اس موقع پرسیکیورٹی کے فول پروف انتظامات کیے گئے ہیں۔کراچی میں چہلم کی مرکزی مجلس نشتر پارک میں صبح دس بجے ہوگی ۔جہاں سے بارہ بجے بڑا جلوس برآمد ہو گا جو ایم اے جناح روڈ پرنمائش چورنگی سے شروع ہو کر اپنے روایتی راستوں سے ہوتا ہوا حسینیہ ایرانیاں کھارادر پر اختتام پذیر ہو گا۔ جلوس کے راستوں میں رینجرز کی بھاری نفری اور 7 ہزار سے زائد پولیس اہلکار جبکہ اونچی عمارتوں پرماہرنشانہ باز تعینات ہوں گے۔جلوس کے راستے کی تمام ذیلی سڑکیں کنٹینرز لگاکربند کر دی گئی ہیں۔ محکمہ داخلہ سندھ نے سیکیورٹی خدشات کے باعث موٹر سائیکل کی ڈبل سواری پر بھی 31 گھنٹوں کے لیے پابندی عائد کردی ہے۔ چہلم امام حسین کے سلسلے میں پشاور کی مختلف امام بارگاہوں سے ماتمی جلوس نکالے جائیں گے، جلوسوں کی سیکیورٹی کے انتہائی سخت انتظامات کیے گئے ہیں۔کوئٹہ … وزیر اعلی بلوچستان نواب محمد اسلم رئیسانی نے پاکستان اور دنیاکی کم عمر ترین آئی ٹی ماہر ارفع کریم کے انتقال پر گہرے رنج اور دکھ کا اظہار کرتے ہوئے اسکے والدین کو یہ صدمہ صبر سے برداشت کرنے کی نیک خواہشات کا اظہار کیاہے۔وزیراعلیٰ نے کہاکہ ارفع کریم ملک کی ہونہاربیٹی تھی اسکی وفات سے پوراملک سوگوارہوگیا ہے ۔اسکی ذہانت اورخدا داد صلاحیتوں کا عالمی سطح پرتسلیم کیاجاناملک کیلئے ایک اعزازتھا دنیاکی کم عمر ترین آئی ٹی ماہر ارفع کی وفات ناقابل تلافی نقصان ہے ۔انھوں نے اسکے درجات کی سربلندی کی دعا کرتے ہوئے خاندان کوصدمہ صبروہمت سے برداشت کرنیکی نیک خواہش کا اظہار کیا۔وزیراعلیٰ نے کہاکہ ارفع کریم ملک کی ہونہاربیٹی تھی اسکی وفات سے پوراملک سوگوارہوگیا ہے ۔اسکی ذہانت اورخدا داد صلاحیتوں کا عالمی سطح پرتسلیم کیاجاناملک کیلئے ایک اعزازتھا دنیاکی کم عمر ترین آئی ٹی ماہر ارفع کی وفات ناقابل تلافی نقصان ہے ۔انھوں نے اسکے درجات کی سربلندی کی دعا کرتے ہوئے خاندان کوصدمہ صبروہمت سے برداشت کرنیکی نیک خواہش کا اظہار کیا۔لاہور … دنیا کی کم عمر ترین آئی ٹی ماہر ارفع کریم کے والد امجد کریم رندھاوا کا کہنا ہے کہ وہ اپنی بیٹی کے کھو جانے پر اداس ضرور ہیں، مگر افسوس نہیں ، انہیں بیٹی پر فخر ہے، اس کا نام ہمیشہ یاد رکھا جائیگا۔ لاہورمیں اپنی رہائش گاہ پر جیو نیوز سے گفتگو میں ارفع کے والد ریٹائرڈ کرنل امجد کریم رندھاوا نے کہا کہ بیٹی کی وفات پر اداس ضرور ہیں مگر رضائے الہٰی کے سامنے سر تسلیم خم کرتے ہیں۔امجد کریم رندھاوا کا کہنا تھا کہ ان کی بیٹی نے ایک شرارے کی طرح زندگی گزاری اور دنیا بھر سے پیار اور محبت حاصل کیا، اس کی وفات پرافسوس کی بجائے اس کی سوچ اور آئیڈیاز پر فخر کرنا چاہیئے۔ ارفع کے والد نے مزید کہا کہ علاج میں کسی قسم کی کوتاہی یا کمی واقع نہیں ہوئی۔ بل گیٹس، سی ایم ایچ کے ڈاکٹروں اورہرشخص نے اسکی صحت یابی کیلئے کوشش اوردعا کی ۔سرگودھا…سرگودھا میں تین ویگنوں کے درمیان تصادم 6 افراد جاں بحق اور 17 زخمی ہوگئے۔ کچھ زخمیوں کی حالت نازک ہے۔حادثہ سرگودھا اجنالہ روڈ پر 33پھاٹک چوک کے قریب ہوا جہاں تین مختلف سمتوں سے آنے والی تیز رفتار ویگنیں آپس میں ٹکراگئیں۔ اس دوران پیچھے سے آنے والا ایک ٹرک بھی ویگنوں سے جاٹکرایا۔ حادثے میں تینوں ویگنوں کے ڈرائیوروں سمیت 5 افراد موقع پر جاں بحق اور 18 زخمی ہوگئے۔ لاشوں اور زخمیوں کو فوری طور پر ڈسٹرکٹ ہیڈ کوارٹر اسپتال سرگودھا منتقل کیا گیا جہاں ایک زخمی نے دم توڑ دیا۔ ڈاکٹروں کے مطابق 6 زخمیوں کی حالت تشویش ناک ہے۔ کوئٹہ…وادی کوئٹہ میں وقفے وقفے سے بارش کا سلسلہ جاری ہے، بارش سے سردی بڑھ گئی ہے۔کوئٹہ اورگردونواع میں گزشتہ رات بارش شروع ہوا جو وقفے وقفے سے جاری ہے،بارش سے خشک موسم کا خاتمہ ہوگیا تاہم بارش اور سرد ہوائیں چلنے سے سردی کی شدت میں اضافہ ہوگیا ہے،کوئٹہ میں گزشتہ رات تک دو ملی میٹر بارش ریکارڈ کیا گیا،محکمہ موسمیات کے مطابق نے آئندہ بارہ گھنٹوں کے دوران وادی کوئٹہ ،ژوب اور قلات ڈویژن میں موسم ابر آلود ہونے کے ساتھ ساتھ بارش اور پہاڑوں پر برف باری کا امکان ہے۔اسلام آباد…ملک کے بالائی علاقوں میں برف باری اور راول پنڈی اسلام آباد میں بارش کا سلسلہ وقفے وقفے سے جاری ہے ۔بالائی علاقوں میں برف باری کے نئے سلسلے کا آغاز گذشتہ روز ہوا ہے۔ ملکہ کوہسار مری میں رات سے برف باری ہورہی ہے اور اب تک تقریباً ایک فٹ تک برف پڑ چکی ہے۔ راستے بند ہوگئے ہیں اور کئی مقام پر سیاح پھنس کر رہ گئے ہیں۔ مری اور آس پاس کے علاقوں میں کل رات سے بجلی بھی غائب ہے جس سے لوگوں کو مشکلات کا سامنا ہے۔ لاہور…دنیا کی کم عمرترین آئی ٹی ماہرارفع کریم کی نماز جنازہ آج صبح لاہور میں ادا کر دی گئی۔ نمازجنازہ میں وزیراعلی پنجاب شہباز شریف، سیاسی جماعتوں کے رہنماوٴں، فوجی افسران اورلوگوں کی بڑی تعداد نے شرکت کی۔ دنیا کی کم عمر ترین آئی ٹی ماہر ارفع کریم کو چھبیس روز پہلے مرگی کا دورہ پڑا، جس کے بعد کومے میں چلی گئیں۔ سی ایم ایچ لاہور میں ان کا علاج ہوتا رہا تاہم گزشتہ رات وہ خالق حقیقی سے جا ملی۔ ارفع کریم کی نماز جنازہ کیولری گراوٴنڈ کی خالد مسجد میں ادا کی گئی،اس موقع پر ہر آنکھ اشکبار تھی،لوگ ایک دوسرے کے ساتھ گلے مل کر تعزیت کرتے رہے۔ ارفع کریم کے تابوت کو قومی پرچم میں لپیٹا گیاتھا،نماز جنازہ کے بعد وزیراعلیٰ پنجاب شہباز شریف نے ارفع کے والد امجد کریم رندھاوا سے تعزیت کی اور فاتحہ خوانی کی۔ وزیراعلیٰ شہبازشریف نے ارفع کے جسد خاکی کو کندھا بھی دیا اور میت ایمبولینس تک پہنچائی۔ جنازہ کے موقع پر ارفع کے والدین انتہائی غمزدہ تھے۔ارفع کے کلاس فیلوز کی بڑی تعداد بھی اس کے آخری دیدار کے لئے مسجد میں موجود تھی۔ ان کا کہنا تھا کہ ارفع بہت خوش مزاج اور قابل لڑکی تھی۔نماز جنازہ میں شریک سیاسی رہنماوٴں کا کہنا تھا کہ ارفع پوری قوم کی بیٹی تھی۔ اس کے چلے جانے سے قوم ایک ذہین بچی سے محروم ہو گئی۔ارفع کریم کا آخری دیدار کرنے کیلئے خواتین کی بڑی تعداد بھی موجود تھی۔ تحریک انصاف کے چیئرمین عمران خان نے بھی ارفع کے انتقال پر گہرے دکھ وغم کااظہار کیا ہے۔ڈی آئی خان…ڈیرہ اسماعیل خان میں گزشتہ روز ڈی پی او آفس پر حملے میں زخمی ہونے والا دوسرا پولیس اہلکار زخموں کی تاب نہ لاکر ملتان میں جاں بحق ہوگیا ہے۔واقعہ میں جاں بحق افرادکی تعداد 2پولیس اہلکاروں سمیت 5 ہوگئی ہے۔واقعہ کا مقدمہ درج کرلیاگیا ہے۔گزشتہ روز کے واقعہ کے بعد 3مشتبہ افراد کو حراست میں لیاگیا ہے۔گزشتہ روز کا واقعہ ڈیرھ سال کے دوران شہر کے اندربڑا واقعہ ہے۔6ماہ قبل تحصیل کولاچی اور درابند تھانوں میں پر اسی نوعیت کے حملے ہوچکے ہیں۔ڈی سی او آفس حملے کے بعد شہر میں سیکیورٹی ہائی الٹ ہے۔ڈی پی او آفس حملے زخمی ہونے والے 5زخمی ڈسٹرکٹ ہیڈ کواٹر اسپتال اور 3زخمیوں ملتان روانہ کردیا گیا تھا،جس میں سے ایک زخمی زخموں کی تاب نہ لاکر چل بسا۔،ڈی سی او خان بخش کے مطابق واقعہ کا مقدمہ 4نا معلوم افراد سمیت سازش میں شامل دیگر افرادکے خلاف درج کرلیاگیا ہے۔ڈی پی او آفس میں 4سے 5دہشت گرد گھس گئے اور اندھا دھند فائرنگ کیا اور دستی بموں سے حملے کیے۔حملے کو پاک فوج اور پولیس نے پسپا کردیا تھا۔اس دوران چار حملہ آور مارے گئے تھے۔کراچی…رفیق مانگٹ… تاریخ کیپہلی ڈرونز پرواز1994 ء میں کی گئی اور 9/11کے بعد ڈرونز نے10لاکھ سے زائد گھنٹوں کی پرواز کی ہے ۔مسلح پری ڈیٹرز حملوں کا آغاز پاکستان اور افغانستان سے ہوا اور آج دنیا بھر میں انسداد دہشت گردی کیلئے اسے موٴثر ہتھیار سمجھا جا تا ہے،پینٹا گون ڈرونزفلیٹ میں35فیصد اضافہ کرے گا،نومبر میں پاکستان ملٹری پوسٹ پر حملے کے بعد پاک امریکا تعلقات کی کشیدگی اور شمسی ائیر بیس کو خالی کرانے کے باوجود امریکا نے خطے میں ڈرونز کی موجودگی کو برقرار رکھا اورنومبر واقعے کے بعد10جنوری کو فاٹا میں پہلی بار ڈرون حملہ کیا گیا۔ امریکی جریدے کی ایک رپورٹ کے مطابق عراق اور افغانستان جنگوں کے علاوہ عالمی سطح پر انسداد دہشت گردی کے خلاف جنگ میں امریکا کا سب اہم ہتھیاربغیر ڈرونز طیارے (UAV) خاص کر پری ڈیٹر(-1 MQ ) اور ریپر-9) MQ ) ہیں۔نائن الیون حملوں سے قبل1994میں عالمی سطح پر پری ڈیٹر (RQ-1) کی پہلی پرواز ہوئی۔9/11کے بعد ایک دہائی سے ڈرونز حملے جاری ہیں اور ان دس برسوں میں ڈرونز طیاروں نے دس لاکھ سے زائد گھنٹوں کی ۔ عراق سمیت دنیا کے دیگر مقامات پر ڈرونز کے آپریشن کیے گئے عراق میں اتحادی افواج کے انخلا ء کے ساتھ ہی ڈرونز آپریشن بند کردیئے گئے ہیں۔آئندہ دس برسوں تک پینٹاگون ڈرونز فلیٹ میں35فی صد کا اضافہ کردے گا۔امریکی ایئر فورس288مزید ریپرز خریدنے جا رہی ہے۔2016تک ہر سال48ریپرز خریدے جائیں گے۔ امریکا کے نزدیک انسداد دہشت گردی کے خلاف وسیع اور بہترحکمت عملی کے لیے ڈرونز ایک اہم ہتھیار ہے جسے مستقبل میں بہتر کرنے کی امید ہے۔ پاکستان ، صومالیہ اور یمن کے علاوہ دنیا کے کئی حصوں میں ان سے کا م لیا جائے گا۔ ماسکو… روس میں دیوہیکل برف سے بنے مجسموں اور محلوں کا مقابلہ شروع ہوگیا۔ ماسکو کے Sokolniki پارک میں برف کے محل ، دو ہزار 5 سو اسکوائر میٹر رقبے پر سجے ہیں ،اس کے ساتھ ہی 20 ننھے برفانی مجسمے بھی بنے ہیں۔اس ڈیزائن کا کونسیپٹ برف کا ایک ورچوئل شہر بنانا تھا جہاں آرٹ گیلریز، ہوٹل ، برجز، اور ریستورنٹس کے علاوہ روایتی روسی saunas سجے نظر آئیں۔ماسکو میں اس بار سردیاں اپنے جوبن پر نہیں ، اور درجہ حرارت صفر کے ارد گرد ہی گھوم رہاہے جو مجسمہ سازی کے لیے بہترین ہے۔ سخت سردیاں برف کے مجسمے بنانے والوں کے لیے دردِسر بن جاتا ہے۔پرتھ…آسٹریلیا نے بھارتی ٹیم کو ایک بارپھر خاک چٹادی،گھر کے شیر پرتھ میں ڈھیر ہوگئے۔آسٹریلیا نے پرتھ میں کھیلا جانے والا تیسرا ٹیسٹ اننگزاور37رنز سے جیت کرچار میچز کی سیریز میں تین صفرکی برتری حاصل کرلی۔آسٹریلیا کی پہلی اننگز میں208رنز کی برتری کو برابر کرنے کی کوشش میں بھارتی ٹیم اپنی دوسری اننگ میں 171رنز بنا کر آوٴٹ ہوگئی۔میچ کے تیسرے دن جب کھیل شروع ہوا تو بھارتی ٹیم نے چار وکٹوں کے نقصان پر88رنز سے کھیل کا آغازگیا توویرات کوہلی کے علاوہ کوئی بھی بیٹسمین آسٹریلوی بالرز کے آگے مزاحمت کرنے میں ناکام رہا ،ویرات کوہلی نے 136گیندوں پر75رنزبنائے اور ہیڈن کی گیندپر آوٴٹ ہوئے۔کوہلی کے آوٴٹ ہونے کے بعد کوئی بھی بھارتی بیٹسمین وکٹ پرکھڑا ہونے میں کامیاب نہ ہوسکا اور دھونی 2،وینے کمار6جبکہ ظہیر خان اور ایشانت شرما بغیر کوئی رنز بنائے آوٴٹ ہوئے۔آسٹریلیا کی جانب سے سب سے کامیاب بالر ہائیفن ہاس ثابت ہوئے انہوں نے چار وکٹیں حاصل کیں۔سیڈل نے 3،اسٹارک نے 2 اورہیرس ایک وکٹ لینے میں کامیاب رہے۔کراچی…حضرت امام حسین رضی اللہ تعالیٰ عنہ کے چہلم کے موقع پر ملک بھرمیں ماتمی جلوس نکالے جا رہے ہیں۔ لاہور اور کوئٹہ میں ماتمی جلوس منزل کی طرف بڑھ رہے ہیں۔ جلوسوں کے موقع پر سخت حفاظتی انتظامات کیے گئے ہیں۔لاہور میں حضرت امام حسین رضی اللہ تعالیٰ عنہ کے چہلم کا مرکزی جلوس اندرون شہر دہلی گیٹ حویلی الف شاہ سے شروع ہوا۔ جلوس کے شرکاء شام کے بعد کربلا گامے شاہ پہنچیں گے جہاں جلوس کا اختتام ہو گا۔راولپنڈی میں چہلم کا جلوس امام بارہ گاہ عاشق حسین سے نکالا جائے گا جو اپنے مقررہ راستوں سے ہوتا ہوا امام بارگاہ قدمی پہنچے گا۔کراچی میں مارٹن روڈ پر واقع امام بارگاہ شاہ نجف سے چہلم امام حسین ? کا جلوس شروع ہوگیا ہے جو نشترپارک سے نکلنے والے مرکزی جلوس میں شامل ہوجائے گا۔ مرکزی جلوس کا آغاز کچھ دیر میں ایم اے جناح روڈ پر نمائش چورنگی سے ہوگا جو روایتی راستوں سے ہوتا ہوا حسینیہ ایرانیاں کھارادر پر ختم ہوگا۔ جلوس کے موقع پر سیکیورٹی کے سخت اقدامات کیے گئے ہیں۔کوئٹہ میں شہدائے کربلا کے چہلم کا جلوس بلوچستان شیعہ کانفرنس کے صدر اشرف زیدی اور دیگر رہنماوٴں کی قیادت میں علم دار روڈ سے نکالا گیا۔ جلوس کے شرکاء طے شدہ راستوں سے ہوتے ہوئے علم دار روڈ پہنچیں گے جہاں سہ پہر کے وقت بہشت زہرہ قبرستان پر جلوس کا اختتام ہوگا۔پشاور …پشاور کے نواحی علاقے دوران پور میں پولیس اور اغواء کاروں کے درمیان مقابلے میں دو اغواکار مارے گئے۔فائرنگ سے ایک پولیس اہلکار بھی جاں بحق ہوا۔ پولیس کے مطابق دوران پور میں پولیس کا سرچ آپریشن جاری تھا کہ اس دوران اغواکاروں کے گروہ نے پولیس اہلکاروں پر فائرنگ کردی۔ پولیس کی جوابی فائرنگ میں دو اغواء کار مارے گئے۔ فائرنگ کے تبادلے میں شوکت علی نامی پولیس اہلکار زخمی ہوا جسے طبی امداد کیلئے اسپتال منتقل کیا گیا تاہم وہ زخمیو ں کی تاب نہ لاتے ہوئے دم توڑ گیا۔ رحیم یار خان… خان پور میں امام بارگاہ کے قریب دھماکا ہوا ہے،دھماکے سیمتعدد افرادزخمی ہوگئے ہیں، امدادی ٹیمیں جائے وقوع پر روانہ کردی گئیں ہیں۔پولیس دھماکے کی نوعیت کا اندازلگارہی ہے۔اِنس برگ…آسٹریا میں سرمائی یوتھ اولمپکس کا آغاز ہوگیا۔ انٹرنیشنل اولمپک کمیٹی کے صدر Jacques Rogge نے افتتاح کیا۔ آسٹریا کے شہر اِنس برک کے اسٹیڈیم میں ہونے والی افتتاحی تقریب میں ایک ہزار ایتھلیٹس نے شرکت کی۔ ہزاروں تماشائی بھی اس موقع پر موجود تھے۔ ایتھلیٹس اپنے اپنے ملک کے پرچم لیے لوگوں کی محبت کا جواب دیتے رہے۔ رنگ برنگی روشنیوں سے سجے اسٹیڈیم میں شاندار آتش بازی نے اسے اور بھی خوب صورت بنا دیا۔ ونٹر یوتھ اولمپکس تیرہ سے بائیس جنوری تک جاری رہیں گے ۔رحیم یار خان…خان پور میں امام بارگاہ کے قریب دھماکے سے متعدد افراد زخمی ہو گئے۔دھماکا چہلم کے جلوس کاعلم ہائی ٹینشن وائر سے ٹکرا نے سے ہواجس سے بارہ افراد زخمی ہوگئے ہیں۔ زخمیوں کو فوری طورپر اسپتال منتقل کردیا گیا ہے،آرپی او بہاولپور نے تصدیق کی ہے کہ دھماکاتخریب کاری کانتیجہ نہیں ،دھماکاچہلم کے جلوس کے قریب ٹرانسفارمر پھٹنے سے ہوا جس کے نتیجے میں بجلی کی تار گرگئی جس سے متعدد افراد زخمی ہوگئے۔رحیم یار خان…خان پور میں امام بارگاہ کے قریب دھماکے سے پانچ افراد جاں بحق اوربیس زخمی ہوگئے۔خان پور میں چہلم امام حسین کے موقع پر جلوس نکالا جارہا تھا کہ جلوس میں شامل ایک بلند علم ہائی ٹینشن وائر سے ٹکرا گیا ،جس سے بجلی کی تار یں گرگئی اور ٹرانسفارمر پھٹ گیا،بجلی کی تاریں گرنے اور کرنٹ لگنے سے پانچ افراد جاں بحق اور20افراد زخمی ہوگئے ہیں۔ زخمیوں کو فوری طورپر اسپتال منتقل کردیا گیا ہے،آرپی او بہاولپور نے تصدیق کی ہے کہ دھماکاتخریب کاری کانتیجہ نہیں ،دھماکاچہلم کے جلوس کے قریب ٹرانسفارمر پھٹنے سے ہوا جس کے نتیجے میں بجلی کی تار گرگئی جس سے متعدد افراد زخمی ہوئے۔اس موقع پر افواہیں پھیلنے کے بھگدڑ مچ گئی مگر بعدمیں اس صورتحال پر قابو پالیا گیا۔اسلام آباد…راولپنڈی ، اسلام آباد سمیت ملک کے بالائی علاقوں میں بارش اور مری سمیت گلیات اور شمالی علاقوں میں برف باری کا سلسلہ جاری ہے محکمہ موسمیات کے مطابق گذشتہ 24 گھنٹوں کے دوران اسلام آباد، راول پنڈی، گوجرانوالا، لاہور ، سرگودھا، فیصل آباد، ملتان ، ڈیرہ غازی خان ، مالاکنڈ، ہزارہ ، پشاور، کوہاٹ، بنوں ، ڈیرہ اسماعیل خان ، کوئٹہ ، ڑوب ،قلات، گلگت بلتستان اور کشمیر میں بیشتر مقامات پر بارش اور پہاڑوں پر برف باری ہوئی۔سب سے زیادہ بارش کوٹلی میں 19 ملی میٹر بارش ریکارڈ کی گئی جبکہ رالاکوٹ میں 17، اسلام آباد 16، مالم جبہ اور مری 15، پاراچنار14، مظفر آباد اور سیالکوٹ 13، دیر ، کالام ، رسالپور، چیراٹ میں 12، کوئٹہ ، پٹن اور پشاور میں 10 ملی میٹر بارش ریکارڈ کی گئی۔: سب سے کم درجہ حرارت پاراچنار میں منفی 11 ڈگری سینٹی گریڈ ریکارڈ کیا گیا۔ اسکردو میں منفی 10، گوپس منفی 7 اور کالام میں منفی 6 ڈگری، مری منفی 5 اور گلگت میں منفی ایک ڈگری سینٹی گریڈ درجہ حرارت ریکارڈ کیا گیا۔ آئندہ 24 گھنٹوں کے دوران اسلام آباد، راول پنڈی ، گوجرانوالہ ، لاہور ، سرگودھا ،فیصل آباد، ملتان ، ڈیرہ غازی خان ، مالاکنڈ، ہزارہ ، پشاور، کوہاٹ، بنوں ، ڈیرہ اسماعیل خان ، کوئٹہ ، ڑوب ،قلات، گلگت بلتستان اور کشمیر میں بیشتر مقامات پر بارش اور پہاڑوں پر برف باری کا امکان ہے۔ وہاڑی…وزیراعظم یوسف رضا گیلانی نے کہا ہے کہ میں نے جو بات کہی تھی وہ کوئی الزام تراشی نہیں تھی،ہم چاہتے ہیں آئین کی پاسداری اور قانون کی حکمرانی ہو،میں نے صرف ایک بات کہی تھی کہ رولز اور پروسیجر پر عمل نہیں کیاگیا۔وہ سیکرٹری دفاع کی غلطی تھی جنہیں ہم نے عہدے سے ہٹادیا۔وزیراعظم نے کہا کہ صدر اور آرمی چیف کی ملاقات میں کیا گفت گو ہوئی وہ ہم نہیں جانتے،میں عوام کا منتخب وزیراعظم ہوں ،تمام ادارے حکومت کے اندر رہتے ہوئے اپنے اپنے دائرہ کار میں کام کررہے ہیں،میں پارلے منٹ کو جواب دہ ہوں ، میں کسی فرد کو جواب دہ نہیں ہوں ،ایوان صدر غیر ملکی نیوز ایجنسی کی خبر کی تردید جاری کرچکا ہے ۔میں نے کبھی نہیں کہا کہ میں پانچ سال کے لئے وزیراعظم رہوں گا ۔میں نے یہ ضرور کہا ہے کہ پارلے منٹ اپنی مدت پوری کرے گا ۔پارلے منٹ کے پانچ سال پورے کرنا ضروری ہے ، وزیراعظم کی مدت پوری کرنا ضروری نہیں ۔ رحیم یارخان …رحیم یارخان کی تحصیل خانپور میں چہلم امام حسین کے جلوس میں دھماکے میں 13افرادجاں بحق اور15زخمی ہوگئے۔آر پی او بہاولپور عابد قادر ی نے جیونیوز سے بات چیت کرتے ہوئے دعویٰ کیا تھا کہ دھماکا علم کے ہائی ٹینشن تاروں کے ٹکرانے سے ہوا اور یہ کوئی تخریب کاری نہیں ۔ڈسٹرکٹ پولیس آفسیر سہیل ظفرخان کے مطابق واقعہ کی تحقیقات جاری ہیں۔بم دھماکے کو خارج از مکان نہیں کہا جاسکتا۔واقعے کے بعد لاشیں تحصیل ہیڈ کوارٹراسپتال خانپور پہنچائی گئیں۔اسپتال ذرائع سے ملنے والی اطلاعات کے مطابق لاشوں اور زخمیوں کے جسم پر چھرے کے نشانات موجود ہیں۔ جہاں عزاداروں نے اسپتال کے باہر سینہ کوبی کی۔جیکب آباد …جیکب آباد میں دومنزلہ عمارت گرنے سے لڑکی جاں بحق جبکہ خواتین اور بچوں سمیت10 افراد زخمی ہوگئے۔جیکب آباد کے لہڑی محلہ میں دو منزلہ پرانی عمارت آج اچانک گرگئی جس سے عمارت میں مقیم عبدالغنی چانڈیو کے اہل خانہ ملبے تلے دب گئے۔ پولیس کا کہنا ہے کہ حادثے میں 15 سال کی لڑکی جاں بحق ہوگئی۔ 10 افراد کو زخمی حالت میں ملبے سے نکال لیا گیا جن میں بچے اور خواتین بھی شامل ہیں۔ زخمیوں کو طبی امداد کے لئے سول اسپتال جیکب آباد منتقل کیا گیا۔ ڈاکٹروں کے مطابق دو زخمیوں کی حالت تشویش ناک ہے جنہیں کراچی روانہ کردیا گیا ہے۔کہوٹہ…پاکستان تحریک انصاف کے چیئرمین عمران خان نے کہا ہے کہ موجودہ حکومت ملک کے مسائل حل نہیں کرسکتی کیونکہ وہ خود ملک کے لئے ایک مسئلہ ہے۔ کہوٹہ میں جلسہ عام سے خطاب کرتے ہوئے ۔انہوں نے کہا کہ تحریک انصاف کی سونامی ملک کے تمام لٹیروں کو بہا لے جائے گی ن لیگ اور پیپلز پارٹی اکھٹے بھی انتخابات لڑ لیں ، پھر بھی نہیں جیت سکتے۔ عمران خان کا کہنا تھا کہ ملک میں اگر حقیقی جمہوریت ہوتی تو وزیراعظم ملک میں انتخابات کروا دیتے۔پاکستان تحریک انصاف کے چیئرمین نے کہا کہ ن لیگ والے روزانہ آل پارٹیز کانفرنس کا ڈرامہ کرتے رہتے ہیں، انہوں نے کہا کہ ن لیگ اگر حکومت کے خلاف جانا چاہتی ہے، تو قومی اسمبلی سے استعفیٰ دے۔ اس سے قبل کہوٹہ سے تعلق رکھنے والے سابق تحصیل ناظم طارق مرتضی اور دیگر 40 سابق ناظم اور نائب ناظمین نے تحریک انصاف میں شمولیت کا اعلان کیا۔راولپنڈی…راولپنڈی میں پولیس نے امام بارگاہ کرنل مقبول کے قریب 10 سالہ بچی سے پستول اور 60 گولیاں برآمد کرکے بچی اور اس کے باپ کو گرفتار کرلیا۔پولیس کے مطابق ایک شخص گل محمد افغانی اپنی 10 سالہ بیٹی کے ساتھ چہلم کے جلوس میں شامل ہونا چاہتا تھا۔ جب انہیں واک تھرو گیٹ سے گذارا گیا تو بچی سے ایک پستول اور 60 گولیاں برآمد ہوئیں۔ ایس پی راول ٹاوٴن ملک مطلوب نے جیو نیوز کو بتایا کہ گل محمد اور اس کی بیٹی کو نا معلوم مقام پر منتقل کردیا گیا ہے اور ان سے تفتیش کی جارہی ہے۔رحیم یار خان …رحیم یار خان کی تحصیل خان پور میں چہلم حضرت امام حسین رضی اللہ تعالی عنہ کے جلوس میں دھماکے سے 13 افرادجاں بحق اور 26 زخمی ہوگئے، واقعے کے بعد مشتعل افراد نے سٹی تھانے کا گھیراوٴ کیا جس پر پولیس نے انہیں منتشر کرنے کے لئے آنسو گیس کی شیلنگ بھی کی۔رحیم یار خان کی تحصیل خان پور کی امام بارگاہ دربارِ حسین میں مجلس کے بعد جلوس نکلا گیا تو کچھ ہی دیر بعد زوردار دھماکاہوگیا،ہرطرف افراتفری مچ گئی اور دھواں پھیل گیا۔ریجنل پولیس آفیسر بہاول پور عابد قادر ی کا دعویٰ ہے کہ دھماکا جلوس کا علم ہائی ٹینشن وائر سے ٹکرانے کے بعد ٹرانسفارمر پھٹنے سے ہوا۔ڈسٹرکٹ پولیس آفیسر سہیل ظفر خان کا کہنا ہے کہ تحقیقات جاری ہیں اور بم دھماکے کو خارج از مکان نہیں کہا جاسکتا۔خان پور کے ایس ڈی او میپکو مدثر حسین نے ٹرانسفارمر پھٹنے کی اطلاع کو مسترد کرتے ہوئے کہا کہ جلوس میں علم اتنے بڑے نہیں تھے کہ تاروں سے ٹکراجاتے۔ واقعے میں جاں بحق افراد کی لاشیں تحصیل ہیڈ کوارٹراسپتال خان پور پہنچائی گئیں۔ اسپتال کے ایم ایس کا کہنا ہے کہ لاشوں اور زخمیوں کے جسموں پر چھروں کے نشانات ہیں۔ دھماکے کے بعد عزا دار اسپتال کے باہر جمع ہوگئے اور سینہ کوبی کی۔ مشتعل مظاہرین نے سٹی تھانے کا بھی گھیراوٴ کرلیا سخت احتجاج کیا۔ پولیس نے آنسو گیس کی شیلنگ کی جس کے بعد مظاہرین منتشر ہوگئے۔لاہور…وزیراعلیٰ پنجاب شہباز شریف کا کہنا ہے کہ پیپلز پارٹی اداروں کے خلاف اپنی جنگ کے لئے پارلیمنٹ کو استعمال کرنے کی کوشش کر رہی ہے جسے کسی صورت کامیاب نہیں ہونے دیں گے، وزیراعظم گیلانی بیان پر وضاحتیں پیش کرنے کی بجائے بیان واپس لیں اور عوام سے معافی مانگیں۔لاہور سے جاری بیان میں وزیراعلیٰ پنجاب شہباز شریف کا کہنا تھا کہ حکمران ٹولہ فوج اورعدلیہ جیسے قومی اداروں کے خلاف تصادم کی راہ پر چل کر اپنی تباہی کو آواز دے رہا ہے۔ پاک فوج کے بارے میں وزیراعظم کا بیان پیپلز پارٹی کی قیادت کی اسی مہم کا حصہ ہے۔ وزیراعظم گیلانی بیان پر وضاحتیں پیش کرنے کی بجائے بیان واپس لیں اور عوام سے معافی مانگیں۔ یہ انتہائی غیر ذمہ دارانہ اور قابل مذمت بیان صدر زرداری کے ایما پر جاری کیا گیا۔یہ بیان صدر زرداری کے ایسے ہی حالیہ اقدامات اور بیانات کی توسیع کے سوا اور کچھ نہیں۔ شہباز شریف کا کہنا تھا کہ جمہوریت پر شب خون مارنے والے ڈکٹیٹروں نے نہ صرف ملک کو تباہ کیا بلکہ پاک فوج کی نیک نامی اور پیشہ وارانہ صلاحیتوں کو بھی نقصان پہنچایا۔ لیکن چند طالع آزماوٴں کی بداعمالیوں کے باعث پاک فوج اور وطن عزیز کے لئے اس کی بے مثال قربانیوں کو تضحیک کا نشانہ بنانے اور اس کے حوصلوں کو کمزور کرنے کی اجازت نہیں دیں گے۔ شہباز شریف کا کہنا تھا کہ جمہوری معاشرے کے لئے ریڑھ کی ہڈی کی حیثیت رکھنے والے اداروں کو کمزور کر کے جمہوریت کے مستقبل کی ضمانت نہیں دی جا سکتی۔اسلام آباد…امیر جماعت اسلامی سید منور حسن نے کہا ہے کہ ڈرون حملوں سے معصوم شہری شہید ہو رہے ہیں ، موجودہ حکومت کارکردگی کے باعث منہ دکھانے کے قابل نہیں فوری انتخابات کرادے۔ سید منور حسن اسلام آباد کراچی کمپنی میں مہنگائی اور کرپشن کے خلاف جلسے سے خطاب کر رہے تھے، انہوں نے کہا کہ ایک وقفے کے بعد ڈرون حملے دوبارہ شروع ہو گئے ہیں، حالیہ ڈرون حملے پر صدر اور وزیر اعظم کی طرف سے بھی کوئی احتجاج نہیں کیا گیا۔ انہوں نے کہا کہ حکومت سپریم کورٹ کے فیصلوں پر عمل نہیں کر رہی آئین کی دھجیاں اڑائی جارہی ہیں ، ان کا کہنا تھا کہ زرداری ہوں گے تو مہنگائی ہو گی ، گیلانی ہوں گے تو لاپتا افراد کی فہرست طویل ہوگی ۔ انہوں نے میاں نواز شرف کو بھی تنقید کا نشانہ بنایا اور کہا کہ وہ موجودہ حکوت کی بیساکھیاں بنے رہے۔کراچی…سندھ کے وزیر برائے انفار میشن ٹیکنالوجی رضا ہارون نے ایم کیو ایم کے قائد الطاف حسین کی ہدایت پر محکمہ انفا رمیشن ٹیکنالوجی کی جانب سے آئی ٹی میڈیا سٹی کراچی پروجیکٹ کو دنیا کی کم عمر ترین مائیکرو سوفٹ پروفیشنل ارفع کریم آئی ٹی میڈیا سٹی پروجیکٹ کے نام سے منسوب کرنے کا اعلان کیا ہے ۔ یہ اعلان انہوں نے وزرات انفار میشن ٹیکنالوجی کے تحت جاری ہونیوالے اعلامیہ میں کیا ۔ اعلا میہ کے مطابق ارفع کریم رندھاوا ایک پاکستانی طالب علم تھیں جنھوں نے2004 ء میں صرف نوسال کی کم عمر میں دنیا کی کم ترین مائیکرو سوفٹ ساٹیفائڈ پروفیشنل (MCPs) بننے کا اعزاز حاصل کیا۔ اعلامیہ میں مزید تبایا ہے گیا ہے آئی ٹی میڈیا سٹی حکومت سندھ کے آئی ٹی ڈیپارٹمنٹ کا ایک پرو جیکٹ ہے جوجدید تقاضوں سے ہم آہنگ اور بین الاقو امی سطح کے مطابق کراچی میں بنایا جارہا ہے ۔دریں اثناء پنجاب کے وزیراعلیٰ میاں محمد شہباز شریف کی ہدایت پر لاہور میں نئے بننے والے آئی ٹی پارک کا نام تبدیل کر کے ارفع کریم ٹیکنالوجی پارک رکھ دیا گیاہے،آئی ٹی بورڈ کے افسروں سے گفتگو کرتے ہوئے وزیراعلیٰ پنجاب نے کہا کہ ارفع کریم کے آئی ٹی کے میدان میں خواب جلد اور ضرور پورے ہوں گے،ارفع کریم کے یوالدین کو پنجاب میں طالبعلموں میں لیپ ٹاپ تقسیم کرنے کی تقریب میں بطور مہمان خصوصی مدعو کیا جائیگا،ان کاکہناتھا کہ پوری قوم کا فرض ہے کہ ارفع کو خراج عقیدت پیش کرنے کے لئے پاکستان کو انفارمیشن ٹیکنالوجی کے شعبے میں صف اول میں لے کر آئے۔کراچی … ایم کیو ایم نے قومی اسمبلی میں اسفند یار ولی کی قرار داد کی حمایت کا فیصلہ کرلیا ہے۔ ذرائع کے مطابق ایم کیو ایم کے رہنماوٴں نے وفاقی وزیر داخلہ رحمان ملک کو قرار داد کی حمایت کرنے کا عندیہ دیا ہے۔ گورنر ہاوٴس کراچی میں گورنر سندھ ڈاکٹر عشرت العباد خان سے وفاقی وزیر داخلہ رحمان ملک نے ملاقات کی ہے، اس ملاقات میں ایم کیو ایم کے رہنما فاروق ستار اور حیدر عباس رضوی بھی موجود تھے۔ ملاقات میں ملک کی سیاسی صورتحال اور موجودہ حالات پر گفتگو کی گئی۔ ذرائع کے مطابق ایم کیو ایم کے وفد نے رحمان ملک کو قومی اسمبلی میں اسفند یار ولی کی جانب سے پیش کی گئی جمہوریت سے متعلق قرار داد کی حمایت کرنے کا عندیہ دیا ہے۔چمن … پشین میں ایک ہی خاندان کے 9 افراد سیلابی ریلے میں بہہ گئے ہیں۔ بلوچستان کے ضلع چمن کے علاقے پشین میں شدید بارشوں کے باعث ندی نالوں میں طغیانی آگئی، لیویز ذرائع کے مطابق پشین میں سیلابی ریلے میں ایک ہی خاندان کے 9 افراد بہہ گئے ہیں، مقامی افراد نے اپنی مدد آپ کے تحت 5 بچوں اور ایک خاتون سمیت 6 افراد کی لاشیں نکال لیں۔ ذرائع کے مطابق امدادی کارروائیوں میں ایک بچی کو بچالیا گیا ہے جبکہ گھر کا سربراہ اور ایک بچہ تاحال لاپتہ ہیں جن کی تلاش جاری ہے۔رحیم یار خان …رحیم یار خان کی تحصیل خان پور میں چہلم حضرت امام حسین رضی اللہ تعالی عنہ کے جلوس میں دھماکے سے 17 افرادجاں بحق اور 30 سے زائد زخمی ہوگئے، واقعے کے بعد مشتعل افراد نے سٹی تھانے کا گھیراوٴ کیا جس پر پولیس نے انہیں منتشر کرنے کے لئے آنسو گیس کی شیلنگ بھی کی۔رحیم یار خان کی تحصیل خان پور کی امام بارگاہ دربارِ حسین میں مجلس کے بعد جلوس نکلا گیا تو کچھ ہی دیر بعد زوردار دھماکاہوگیا،ہرطرف افراتفری مچ گئی اور دھواں پھیل گیا۔ریجنل پولیس آفیسر بہاول پور عابد قادر ی کا دعویٰ ہے کہ دھماکا جلوس کا علم ہائی ٹینشن وائر سے ٹکرانے کے بعد ٹرانسفارمر پھٹنے سے ہوا۔ڈسٹرکٹ پولیس آفیسر سہیل ظفر خان کا کہنا ہے کہ تحقیقات جاری ہیں اور بم دھماکے کو خارج از مکان نہیں کہا جاسکتا۔خان پور کے ایس ڈی او میپکو مدثر حسین نے ٹرانسفارمر پھٹنے کی اطلاع کو مسترد کرتے ہوئے کہا کہ جلوس میں علم اتنے بڑے نہیں تھے کہ تاروں سے ٹکراجاتے۔ واقعے میں جاں بحق افراد کی لاشیں تحصیل ہیڈ کوارٹراسپتال خان پور پہنچائی گئیں۔ اسپتال کے ایم ایس کا کہنا ہے کہ لاشوں اور زخمیوں کے جسموں پر چھروں کے نشانات ہیں۔ دھماکے کے بعد عزا دار اسپتال کے باہر جمع ہوگئے اور سینہ کوبی کی۔ مشتعل مظاہرین نے سٹی تھانے کا بھی گھیراوٴ کرلیا سخت احتجاج کیا۔ پولیس نے آنسو گیس کی شیلنگ کی جس کے بعد مظاہرین منتشر ہوگئے۔اسلام آباد…قومی اسمبلی میں کل جمہوریت کی حمایت میں پیش کی جانے والی حکومتی قرارداد پر رائے شماری کی جائے گی،ایوان میں قرارداد پر گرما گرم بحث کا امکان ہے، جمعہ کو ایوان زیریں کے اجلاس میں حکومت کی اتحادی جماعت اے این پی کے سربراہ اسفند یار ولی خان نے جمہوریت کی حمایت میں قرارداد پیش کی تھی ،5 نکاتی قرارداد میں جمہوریت اور سیاسی قیادت پر اعتماد کا اظہار کیا گیاتھا، اس قرارداد پر رائے شماری پیر تک کے لئے موخر کردی گئی تھی،وزیر اعظم نے اپوزیشن سے کہا تھا کہ وہ اس قرارداد پر اپنی تجاویز دیں، اپوزیشن کی جانب سے بھی حکومتی قرارداد میں تین ترامیم قومی اسمبلی سیکریٹریٹ میں جمع کرائی گئی ہیں، جن میں اداروں کے ساتھ تصادم سے گریز کرنے، عدلیہ کے فیصلوں اور پارلیمنٹ کی قراردادوں پر عمل ،عوامی مسائل کے حل اور کرپشن کے خاتمے کے لئے اقدامات کرنے کی ضرورت پر زوردیا گیا ہے،قومی اسمبلی کا اجلاس شام پانچ بجے پارلیمنٹ ہاوس اسلام آباد میں ہوگا،اس اجلاس کے لئے جاری کئے جانے والے 6 نکاتی ایجنڈے میں اسفند یار ولی کی جانب سے پیش کی جانے والی قرارداد پر بحث بھی ایجنڈا آئٹم نمبر 5 پر ہے۔ اجلاس سے قبل حکمت علی طے کرنے کے لئے حکمران اتحاد کی پارلیمانی پارٹی کا اجلاس ہوگا ،جبکہ اپوزیشن جماعتیں بھی مشاورتی اجلاسوں میں اپنا لائحہ عمل طے کریں گی۔بیجنگ … چین نے خیر سگالی کے 2سفیر پانڈا فرانس بھیج دیئے ہیں۔ معدومیت کے خطرے سے دوچار پانڈا کی جوڑی 10 سال تک فرانس میں رہے گی۔ دونوں ملکوں کے درمیان معاہدے کے تحت پانڈا کی جوڑی تحقیق اور افزائش نسل کے لئے فرانس بھیجی گئی ہے۔ چین کے شہر چینگ ڈو سے خصوصی کارگو پرواز پانڈا ایکسپریس انہیں لے کر فرانس روانہ ہوئی۔ دونوں پانڈا 2008 میں صوبہ سی چو آن کے پانڈا کنزرویشن اینڈ ریسرچ سینٹر میں پیدا ہوئے اور وہیں پلے بڑھے ہیں۔ انہیں فرانس کے beauval زو میں 6 ایکڑ رقبے پر مشتمل احاطے میں رکھا جائے گا جہاں چینی اسٹائل کے پگوڈا بھی بنائے گئے ہیں۔پشاور … کالعدم تحریک طالبان پاکستان کے امیر حکیم اللہ محسود ڈرون حملے میں ہلاک ہوگئے ہیں۔ غیر ملکی خبر ایجنسی کے مطابق حکیم اللہ محسود 12 جنوری کو شمالی وزیرستان میں کئے گئے امریکی ڈرون حملے میں ہلاک ہوئے ہیں۔ کالعدم تحریک طالبان پاکستان کے ترجمان نے حکیم اللہ محسود کی ہلاکت کی خبر کی تردید کی ہے، تاہم غیر ملکی خبر ایجنسی کے مطابق پاکستانی انٹیلی حکام نے شدت پسندوں کے درمیان وائر لیس گفتگو سنی جس کے ذریعے حکیم اللہ محسود کے مارے جانے کا علم ہوا۔کابل … حزب اسلامی کے سربراہ گلبدین حکمت یار نے افغان جنگ کے خاتمے کیلئے تمام فریقوں سے مذاکرات پر آمادگی ظاہر کردی ہے۔ غیر ملکی میڈیا کو انٹرویو میں گلبدین حکمت یار نے کہا ہے کہ افغان جنگ کے خاتمے کے لئے تمام فریقوں سے تیار ہیں اور مذاکرات سے غیر ملکی افواج کی غیر مشروط واپسی کی راہ ہموار ہونی چاہئے۔ انہوں نے کہا کے مذاکرات کے نتیجے میں افغانستان کی خود مختاری کی ضمانت ملی چاہئے۔ گلبدین حکمت یار کے مطابق انہوں نے افغان حکومت اور امریکا کے ساتھ مختلف مواقع پر مذاکرات کئے تاہم دونوں کی جانب سے کوئی قابل قبول منصوبہ سامنے نہیں آیا۔ انہوں نے کہا کہ افغان حکومت بے اختیار ہے اور امریکا کے منصوبے افغان عوام اور مجاہدین کے لئے قابل قبول نہیں۔واشنگٹن …امریکی ریاست وسکونسن کی حسینہ لارا کیپیلر نے مس امریکا 2012 کا تاج اپنے نام کرلیا ہے۔لاس ویگاس میں ہونے والے مقابلہ حسن میں مس وسکونسن Laura Kaeppeler کا جادو ججوں پر چل گیا جنہوں نے 50 ریاستوں کی حسیناوٴں میں لارا کیپیلر کو مس امریکا 2012 کے تاج کا حق دار قرار دیا۔ سیاست سے متعلق ایک سوال پر لارا کے جواب نے ججز کو بھی تالیاں بجانے پر مجبور کردیا ، ان کا کہنا تھا کہ مس امریکا سب کی نمائندگی کرتی ہے۔ اس لئے ان کے خیال میں سیاسی رہنماوٴں کو بھی سب کی نمائندگی کرنی چاہئے اور موجودہ مشکل معاشی صورتحال میں یہ سمجھنا چاہئے کہ امریکیوں کی کس چیز کی ضرورت ہے۔ صرف یہی نہیں لارا کیپیلر نے اپنی آواز کا جادو بھی جگایا۔مقابلہ جیتنے پر انہیں 50 ہزار ڈالرز ، اسکالر شپ اور ایک سال کے لئے مس امریکا کا تاج دیا گیا۔ دوسرے نمبر پر مس اوکلا ہاما اور تیسرے نمبر پر مس نیو یارک رہیں۔ سات ججز کے سامنے 50 ریاستوں کے درمیان جیت کا تاج سجانے والی مس امریکا پورا سال بچوں کے لییفنڈزاکٹھا کریں گی، گزشتہ سال کی مس امریکاTeresa سترہ سال کی سب سے کم عمر ترین فاتح تھیں۔تہران … ایران نے خلیجی ہمسایہ ملکوں کو خبردار کیا ہے کہ وہ مغرب کی جانب سے تہران پر لگائی جانے والی ممکنہ اضافی پابندیوں کے نتیجے میں تیل کی عالمی پیداوار میں کمی کی تلافی کے لئے اپنی پیداوار میں اضافہ نہ کریں۔ اوپیک کے ایرانی نمائندے محمد علی خطیبی کے مطابق اگر خلیج فارس کے تیل پیدا کرنے والے ملکوں نے ایرانی تیل کا متبادل فراہم کرنے کی کوشش کی تو پھر وہ ان اقدامات کے خود ہی ذمہ دار ہوں گے اور ایران ان اقدامات کو دوستانہ تصور نہیں کرے گا۔ انہوں نے کہا اس حوالے سے سنگین نتائج کی پیش گوئی نہیں کی جاسکتی۔ ایران کی جانب سے یہ وارننگ ایسے موقع پر جاری کی گئی ہے جب امریکا اور یورپی یونین کی طرف سے ایران کی تیل برآمدات پر اضافی پابندیوں کا امکان ہے۔دمشق … شام میں 10 ماہ سے جاری ہنگاموں میں ملوث افراد کے لئے صدر بشار الاسد نے عام معافی کا اعلان کیا ہے۔ شام کی سرکاری ایجنسی کے مطابق صدر بشارالاسد نے 15 مارچ 2011ء سے جنوری 2012ء تک ہونیوالے واقعات میں عام معافی کا اعلامیہ جاری کردیا ہے، صدر بشار الاسد کے خلاف جاری مظاہروں اور مخالفین کے خلاف کریک ڈاوٴن میں اب تک 5 ہزار مظاہرین ہلاک ہوچکے ہیں جبکہ حکومت ان واقعات کو کبھی دہشت گرد کارروائی اور کبھی غیر ملکی ہاتھ قرار دے رہی ہے۔اسلام آباد …محکمہ موسمیات کے مطابق آئندہ 24 گھنٹوں کے دوران ملک کے بالائی علاقوں میں وقفے وقفے سے بارش کا امکان ہے۔جبکہ ہزارہ ڈویژن ،گلگت بلتستان ،کشمیر کے پہاڑی علاقوں میں بارش اور برفباری کا امکان ہے۔علاوہ ازیں گلیات سمیت کئی شہروں میں تو برفباری سے زندگی معطل ہوکر رہ گئی ہے۔ادھر محکمہ موسمیات کا کہنا ہے کہ مری اور گلیات سمیت شمالی علاقوں میں مزید برف باری کا امکان ہے۔پیش گوئی میں مزید کہا گیا ہے کہ اسلام آباد،راولپنڈی،گوجرانوالہ،لاہور،مالا کنڈمیں بارش کا امکان ہے اور بعض علاقو ں میں برفباری ہوگی۔محکمہ موسمیات کے مطابق کشمیر،گلگت بلتستان، وادی نیلم، وادی سوات،، اور گلیات میں دو دو فٹ جبکہ مری میں سوا فٹ برف رکارڈ کی گئی، آئندہ 24 گھنٹوں کے دوران اسلام آباد، راولپنڈی گوجرانوالہ لاہور سرگودھا فیصل آباد ڈویژن کے علاوہ خیبرپختونخوا کے علاقے ملاکنڈ ہزارہ ،،گلگت بلتستان اور کشمیر کے بیشتر مقامات پر بارش اور پہاڑوں پر برفباری کا امکان ہے۔آج ملک میں سب سے کم درجہ حرارت پارہ چنار میں منفی گیارہ رکارڈ کیا گیا۔ اسکردو میں درجہ حرارت منفی 10،گوپس میں منفی 7 اور کالام میں منفی 6 رکارڈ کیا گیا۔ادھر لاہور میں وقفے وقفے سے بارش کا سلسلہ جاری ہے،کبھی ہلکی اور کبھی موسلا دھار بارش شروع ہو جاتی ہے،محکمہ موسمیات کا کہنا ہے کہ بارش کا یہ سلسلہ آج را ت جاری رہے گااور پیر کی دوپہر کے بعد موسم صاف ہو جائے گا،محکمہ موسمیات کے مطابق لاہور میں اب تک 11ملی میٹر بارش رکارڈ کی گئی ہے،بارش کا سلسلہ بننے والی مغربی ہوائیں کمزور پڑ رہی ہیں،محکمہ موسمیات کے مطابق پچھلے24گھنٹوں کے دوران سب سے زیادہ بارش دال بندین میں 35ملی میٹر ہوئی،اسلام آباد میں 31،سیالکوٹ میں 30سیدو شریف اور کوٹلی میں27، 27،جہلم اور دیر میں 25،25اور مری اور لوئر دیر میں 23،23ملی میٹر بارش پڑی۔ادھر پشاور اسلام آباد موٹر وے صوابی انٹر چینج تک بند ہوگیا ہے۔کراچی … مسلم لیگ ن کے رہنما خواجہ آصف نے کہا ہے کہ وزیراعظم سیکریٹری دفاع کو برطرف کرنے کاحق رکھتے ہیں، فوج وزیراعظم کے ماتحت ادارہ ہے۔ جیو نیوز سے ٹیلی فونک گفتگو کرتے ہوئے خواجہ آصف نے کہا کہ وزیراعظم کے عہدے کا ایک تقدس ہوتا ہے، وزیراعظم گیلانی نے اپنے عہدے کے تقدس کا خیال نہیں رکھا، اس عہدے کا تقدس برقرار رہنا چاہئے۔ انہوں نے کہا کہ ہماری پالیسی ہے کہ ہم فوج کی مداخلت کے حامی نہیں ، شہباز شریف نے وزیراعظم کو عوام سے معافی مانگنے کو کہا ہے۔ خواجہ آصف کا کہنا تھا کہ سیکریٹری دفاع کو قاعدہ قانون اس وقت نظر نہیں آتا جب منتخب وزیراعظم کو ہتھکڑی پہنادی جاتی ہے۔ ٹورنٹو … معلومات تک رسائی کی حکومتی درخواست بلیک بیری کمپنی ریسرچ ان موشن نے مسترد کردی ہے۔کمپنی حکام کا کہنا ہے کہ پرائیویسی قوانین کے تحت بلیک بیری کاڈیٹا کسی دوسرے فریق کونہیں دے سکتے۔بلیک بیری کمپنی ریسرچ ان موشن کی جانب سے جاری کردی بیان کے مطابق اٹارنی جنرل پاکستان کی جانب سے بھیجے گئے مراسلے کاجواب دیدیاہے،کمپنی حکام کا کہنا ہے کہ پرائیویسی قوانین کے تحت بلیک بیری کاڈیٹا کسی دوسرے فریق کونہیں دے سکتے، ڈیٹاکے حصول کے لیے متعلقہ صارف ہی رجوع کرسکتاہے،بلیک بیری کمپنی حکام کا کہنا ہے کہ لیگل ٹیم کی جانب سے اٹارنی جنرل کی درخواست کاتفصیلی جائزہ لیا جارہا ہے۔ٹورنٹومیں پاکستان کے قائم مقام قونصلرعمران علی نے جیونیوزسے بات چیت کرتے ہوئے کہا ہے کہ اٹارنی جنرل کی جانب سے انہیں سربمہرمراسلہ ملاتھا جو انہوں نے بلیک بیری کمپنی ریسرچ ان موشن کے اعلیٰ حکام کوبھجوایا تھا۔واشنگٹن … قطرکے حکمراں شیخ حمد بن خلیفہ الثانی کا کہنا ہے کہ شام میں حکومت مخالفین کے خلاف قاتلانہ کارروائیوں کو رکوانے کے لیے عرب فوجی بھیجے جانے چاہئیں۔امریکی ٹی وی CBSسے گفت گو کرتے ان سے جب پوچھا گیا کہ کیا وہ عرب ممالک کی جانب سے شام میں مداخلت کے حق میں ہیں تو انھوں نے اس کے جواب میں کہا کہ اس صورت حال میں ہلاکتوں کو روکنے کے لیے کچھ فوجیوں کو بھیجا جانا چاہیے۔ اس طرح شیخ حمد پہلے عرب حکمران ہیں جنھوں نے شام میں تشدد کو روکنے کے لیے فوجی مداخلت کا مطالبہ کیا ہے۔یاد رہے کہ گزشتہ ہفتے شام کے صدر بشارالاسد نے مخالف عرب حکمرانوں پر سخت تنقید کی تھی ۔مانامہ … بحرین کے فرمانروا شیخ حمد بن عیسیٰ آل خلیفہ نے ملک کے تمام طبقات پر زور دیا ہے کہ وہ آئین اور قانون پر عمل داری کو یقینی بنائیں۔قوم سے خطاب کرتے ہوے ان کا کہنا تھا کہ دستور میں مناسب ترامیم کے بعد ملک کے تمام اسٹیک ہولڈرز بالخصوص عدلیہ اور انتظامیہ کے درمیان تعلقات مزید مضبوط ہوئے ہیں۔ اس سے قبل پارلیمنٹ تحلیل کرنے لیے بادشاہ صرف وزیر اعظم کے مشورے کا پابند ہوتا تھا جبکہ آئین میں ترمیم کے بعد اب مجلس شوریٰ کے چیئرمین، پارلیمنٹ کے اسپیکر اور چیف جسٹس سے مشاورت بھی ضروری قرار دی گئی ہے۔بحرین کے شاہ کا کہنا تھا کہ عدلیہ اور انتظامیہ کو زیادہ فعال اور موثر بنانے کے لیے ریاست کے بجٹ اور قانون سازی سمیت بہت سے اموراب پارلیمنٹ کے حوالے کیے گئے ہیں۔ نئی مجوزہ ترامیم کے تحت آئین سازی کے لیے پارلیمنٹ، مجلس شوریٰ اور اراکین پارلیمنٹ کو غور وخوض کے لیے پہلے سے زیادہ وقت دیا گیا ہے۔ انہوں نے کہا کہ نئی ترامیم کے بعد پارلیمنٹ اورمجلس شوریٰ ریاستی بجٹ کی تیاری اور اس کی منظوری کی مجاز ہوں گی۔ان کا کہنا ہے کہ بحرینی قوم کے ایک ایک فرد پر بھاری ذمہ داریاں عائد ہوتی ہیں۔ یہ ذمہ داریاں اس وقت بڑھ جاتی ہیں جب ایک ملک کے اندر بسنے والوں میں کئی مختلف قوموں کے لوگ آباد ہوں۔ ان تمام طبقات کی یہ قومی ذمہ داری ہے کہ وہ بقائے باہمی کے اصول کے تحت زندگی بسر کریں۔برلن … جرمنی میں ہونے والی انٹرنیشنل گرین ویک میں حکومت پنجاب کی جانب سے پندرہ اشیا نمائش کے لیے رکھی جائیں گی۔نمائش میں وزیراعلیٰ پنجاب شہبازشریف سمیت پنجاب اسمبلی کے ممبران اور تاجروں بھی شرکت کریں گے۔جرمنی کے شہر برلن میں انیس جنوری سے اکیس جنوری تک ہونے والے انٹرنیشنل گرین ویک میں وزیراعلیٰ پنجاب شہبازشریف، پنجاب اسمبلی کے ممبران اور تاجروں بھی شرکت کریں گے۔ گرین ویک میں حکومت پنجاب کی جانب سے پہلی مرتبہ شرکت کی جارہی ہے، جس میں دریائی زمین کی پندرہ اشیا کو نمائش کی لیے رکھا جائے گا۔صنعا … القاعدہ نے جنوب مشرقی یمن کے ایک چھوٹے سے شہر پر قبضہ کرلیا ہے۔غیرملکی میڈیا کے مطابق القاعدہ کے شدت پسند یمن کے صوبے Radda in al-Baydah کے شہر میں ہفتے کی رات داخل ہوئے تو پولیس کی جانب سے مزاحمت کی گئی مگرشدت پسندوں نے قدیم قلعے اور مسجد پر قبضہ کرلیا۔ یمنی سوشلسٹ پارٹی کے رہ نما کا کہنا ہے کہ پولیس نے شدت پسندوں کو پسپا کرنے کے لیے موثر کارروائی نہیں کی اور اب شدت پسندوں کا اگلا ہدف Marrib صوبہ ہوگا۔ریاض … "اوپیک" میں ایران کے نمائندے محمد علی خطیبی نے کہا کہ ایران پر ممکنہ مغربی پابندیوں کی صورت میں اگر خلیج کے تیل پیدا کرنے والے ملکوں نے ایرانی تیل کا متبادل فراہم کرنے کی کوشش کی تو پھر وہ ان اقدامات کے خود ہی ذمہ دار ہوں گے۔ سعودی عرب کے بعد ایران اوپیک کا دوسرا بڑا برآمدی ملک ہے اور اس کی تیل کی پیداوار 25 لاکھ بیرل یومیہ ہے۔ اس کی نصف سے زائد آمدنی کا انحصار تیل کی فروخت پر ہے اور وہ سالانہ 75 بلین ڈالر کا تیل برآمد کرتا ہے۔ ایرانی نمائندے خطیبی نے کہا کہ اوپیک کے خلیجی رکن ایران پرلگائی جانے والی ممکنہ پابندیوں کے نتیجے میں تیل کی عالمی پیداوار میں کمی کی تلافی کے لیے اپنی پیدا وار میں اضافہ کرنے سے گریز کریں۔ انہوں نے امید ظاہر کی کہ اگر خلیجی ملکوں نے تیل کی پیداوار بڑھانے کے ذریعے مغرب کے ساتھ تعاون نہ کیا تو اس بات کا نوے فیصد امکان ہے کہ ان پابندیوں کا ایران پر کوئی اثر نہیں پڑے گا۔ایرانی تنبیہ کے بعد خلیج کے تیل پیداواری ممالک میں تشویش کی لہر ڈور گئی اور وہ متبادل اقدامات پر غور کررہے ہیں۔ٓلاہور … اوگرا شیڈول کے مطابق لاہورمیں تمام سی این جی اسٹیشن ڈھائی روز کیلئے آج صبح 6 بجے بند کر دیئے جائیں گے۔جس کی وجہ سے صارفین گاڑیوں میں گیس بھروانے کے لئے رات بھرسی این جی کے حصول کیلئے لمبی قطاروں میں لگے رہے۔لاہور میں تمام سی این جی اسٹیشنز آج پیر کی صبح چھ بجے بند کر دیئے جائیں گے، جو ڈھائی روز بعد بدھ کو رات 10 بجے دوبارہ کھلیں گے۔ شہریوں کو ڈھائی روز تک سی این جی نہیں ملے گی۔اس سے پہلے تین روز کی بندش تھی لیکن گزشتہ دنوں شیڈول میں آٹھ گھنٹے کمی کر دی گئی۔ سی این جی اسٹیشنز کی بندش سے پہلے صارفین رات بھر لمبی قطاروں میں کھڑے رہے اور کئی افراد کو تو گھنٹوں انتظار کے باوجودسی این جی نہ مل سکی اور انہیں مایوس لوٹنا پڑا۔ کیونکہ کہیں بجلی کی لوڈ شیڈنگ تھی تو کہیں گیس کا پریشر ختم ہو گیا تھا۔لاس اینجلس … امریکی ریاست کیلے فورنیا میں 69ویں گولڈن ایوارڈز 2012کا آغاز ہوگیا ہے۔کیلے فورنیا کے شہر لاس اینجلس میں ہونیوالی اس پروقار تقریب میں ہالی وڈ کی صف اول کی شخصیات موجود ہیں۔ جن میں اداکار جارج کلونی، براڈ پٹ، لیونارڈو ڈی کیپریو، میریل اسٹریپ، فریدہ پنٹو اور دیگرشریک ہیں، تقریب کو دنیا بھر میں کروڑں افراد ٹیلی و ژن پر اپنے گھروں میں دیکھ رہے ہیں۔ گولڈن گلوب ایوارڈز میں شرکت کے لئے فنکار دو دن پہلے ہی پہنچ گئے تھے،کیلی فورنیا میں ہوٹل کو ریڈ کارپیٹ سے سجا دیا گیا ، خاموش فلم دی آرٹسٹ ، دی ہیلپ ، وار ہارس سمیت کئی فلموں کو گولڈن گلوب ایوارڈ کیلیے نامزد کیا گیا ہے۔نوشہروفیروز … نوشہروفیروز کے ایک گاوٴں سومر سولنگی میں مضر صحت کھانا کھانے سے ایک ہی خاندان کے 15 افراد بے ہوش ہوگئے۔پولیس کیمطابق ضلع نوشہروفیروز میں مورو کے گوٹھ سومر سولنگی میں مضر صحت کھانا کھانے سے ایک ہی خاندان کے 15 افراد بے ہوش ہوگئے،مضرصحت کھانے سے متاثر ہونے والوں میں 5 خواتین اور 3 بچے بھی شامل ہیں،بیہوش ہونے والے تمام افراد کو تعلقہ اسپتال مورو منتقل کردیا گیا۔ اسلام آباد … موٹروے ترجمان کا کہنا ہے کہ شہراور گردونواح میں شدید دھند کے باعث پشاور اسلام آباد موٹروے کو صوابی انٹرچینج تک بند کردی گئی ہے،موٹروے ترجمان کا کہنا ہے کہ پشاور سے صوابی انٹرچینج تک دھند کے باعث حد نظر صفر ہوگئی ہے،جبکہ محکمہ موسمیات کے مطابق پشاورکے نواحی علاقوں میں صبح دس بجے تک دھند چھائے رہنے کا امکان ہے ،ترجمان کا کہنا تھا کہ شدید دھند کے باعث موٹروے کے ذریعے اسلام آبادجانے والوں کو ٹول پلازہ سے واپس بھیجا جارہا ہے اس طرح پشاورکے اندرون شہر،کوہاٹ روڈ، صدر اور دیگر علاقوں بھی اس وقت شدید دھند کی لپیٹ میں ہے۔ماسکو … روس کاخلائی طیارہ مشن میں ناکامی کے بعدچلی کی ساحل کے قریب بحرالکاہل میں گرگیا۔مریخ کے چاندفوبوزسے مٹی کے نمونے حاصل کرنے کے غرض سے ڈیزائن کیے گئے فوبوزگرنٹ طیارے کوگزشتہ سال نومبرمیں خلائی مشن پرروانہ کردیاگیاتھاجوناقص لانچنگ کے باعث زمین کے مدارسے باہرنکلنے میں ناکام رہااورکشش ثقل کے باعث بلندی پرجانا بندکردیاتھا۔روسی خبرایجنسی کے مطابق تباہ ہونیوالے14ٹن وزنی راکٹ کاملبہ چلی کے قریب بحرالکاہل میں جاگراجبکہ راکٹ میں موجود 11ٹن زہریلاایندھن برازیل اورمغربی افریقہ کے درمیان بحراوقیانوس میں گرنیکاخدشہ ہے۔ریاض … سعودی عرب اور چین نے پر امن مقاصد کیلئے ایٹمی توانائی کی ترقی اور استعمال میں تعاون کے معاہدے پر دستخط کئے ہیں۔سعودی عرب کے دارالحکومت ریاض میں ہونے والے معاہدے سے سعودی عرب کی توانائی کی بڑھتی ہوئی ضروریات پوری کر نے میں مدد ملے گی۔معاہدے پر سعودی عرب کی طرف سے کنگ عبداللہ سٹی آف اٹامک اینڈ ری نیوایبل انرجی کے صدر ہاشم عبد اللہ یمنی نے دستخط کئے۔معاہدے پر دستخط کی تقریب میں خادم حرمین الشریفین شاہ عبد اللہ اور چین کے وزیر اعظم وین جیا باوٴ اور دونوں ملکوں کے اعلیٰ حکام بھی موجود تھے۔سعودی عرب کے سرکاری ذرائع کے مطابق معاہدے سے سعودی عرب اور چین کے درمیان سائنس ،ٹیکنالوجی اور اقتصادی تعاون میں لیگل فریم ورک قائم ہوگا۔دونوں ملکوں نے نیوکلیئر سیفٹی اور ماحول کے تحفظ کا بھی اعادہ کیا۔گوجرانوالہ … گوجرانوالہ میں مکان کی چھت گرنے سے تین افراد جاں بحق اور ایک شخص زخمی ہوگیا،ریسکیو ذرائع کے مطابق نرسری چوک میں ایک بوسیدہ مکان کی چھت بارش کے باعث اچانک گرگئی، جس کے نتیجے میں تین افراد جاں بحق،جبکہ ایک شخص زخمی ہوگیا۔امدادی کارکنوں اور اہل علاقہ نے لاشیں اور زخمی کو نکال کر اسپتال منتقل کردیا ۔بیروت … لبنان کے دار الحکومت بیروت میں ایک عمارت گرنے سے ایک خاتون ہلاک اور آٹھ زخمی ہوگئے ،جبکہ بلڈنگ کے ملبے سے دیگر افراد کو نکالا جارہا ہے۔شہر کے مضافاتی علاقہ الاشرفیہ میں رہائش کے لیئے مخصوص سات منزلہ عمارت شدید بارش اورتیز ہواوٴوں کا دباوٴ برداشت نہ کرسکی اور جھٹکے سے منہدم ہوگئی، انہدام کے وقت عمارت میں35 ملکی اور غیرافراد مقیم تھے، ریسکیو آپریشن کے دوران ایک پندرہ سالہ دوشیزہ کی لاش نکالی گئی جبکہ دیگر زخمیوں کو ملبے سے نکال کر اسپتال منتقل کیا گیا، جبکہ دیگر بچنے والے افراد اور قرب وجوار کی عمارتوں میں مقیمافراد کو دیگر محفوظ علاقوں میں منتقل ہونے کا مشورہ دیا جا رہا ہے۔اسلام آباد…اسلام آباد ہائیکورٹ میں میموگیٹکمیشن کا اجلاس جسٹس فائز عیسیٰ کی زیر صدارت شروع ہوگیا ہے۔کمیشن کے دیگر ارکان میں جسٹس اقبال حمید الرحمان اور جسٹس مشیر عالم بھی شامل ہیں۔میمو گیٹ کمیشن کے روبرو امریکا میں پاکستان کے سابق سفیر حسین حقانی کے وکیل زاہد بخاری اورمیمو گیٹ اسکینڈل کے مرکزی کردار منصور اعجاز کے وکیل اکرم شیخ بھی موجود ہیں۔کمیشن نے اکرم شیخ سے استفسار کیا کہ واضح طور بتائیں کہ منصور اعجاز پاکستان آرہے ہیں کہ نہیں جس پر منصوراعجاز کے وکیل اکرم شیخ کا کہنا ہے کہ میرے موکل کو مسلسل دھمکیاں مل رہی ہیں ،منصوراعجاز کی سیکیورٹی کیلئے نو جنوری کو احکامات دیئے گئے۔اکرم شیخ نے کمیشن کے سامنے استدعا کی کہ منصور اعجاز کے پاکستان آنے کیلئے 25جنوری تک مہلت دی جائے، وہ اپنی اور فیملی کی حفاظت کیلئے انشورنس کرارہے ہیں۔اسلام آباد…سپریم کورٹ میں این آراو عمل درآمد کیس کی سماعت شروع ہوتے ہی ساڑھے گیارہ بجے تک ملتوی ہوگئی۔آج صج جب این آراو عمل درآمد کیس میں سماعت شروع ہوئی توعدالت نے استفسار کیا کہ اٹارنی جنرل کہاں ہیں جس پر عدالت کو بتایا گیاکہ اٹارنی جنرل نے کیس میں ٹائم ایڈجسٹمنٹ کی درخواست دی ہے،جس پر سپریم کورٹ نے سماعت ساڑھے گیارہ بجے تک ملتوی کردی۔سماعت کے دوران احمد ریاض شیخ کے وکیل باسط بھی پیش ہوئے،اُن کا کہناتھا کہ احمد ریاض شیخ سے متعلق عدالتی حکم پر عمل ہوچکا ہے، جب پر عدالت نے کہا کہ تمام معاملات کو آج دن ساڑھے گیارہ بجے دیکھیں گے۔کراچی …کراچی کے مختلف علاقوں میں پرتشدد واقعات میں خاتون سمیت تین افراد ہلاک ہوگئے،مقتولین کو اغوا کرنے کے بعد قتل کیا گیا ہے۔ پولیس کے مطابق سائٹ ایریا کے علاقے بھوانی چالی چوک کے قریب سے دو افراد کی بوری بند لاشیں ملی ہیں۔مقتولین کو اغوا کرنے کے بعد تشدد کا نشانہ بنانے کے بعد قتل کیا گیا ہے۔ اسپتال ذرائع کے مطابق ملنے والی لاشیں مختلف حصوں میں تقسیم ہیں۔ سائٹ ایریا سے ملنے والی لاشوں میں سے ایک لاش عورت کی ہے۔ جبکہ رات گئے بلدیہ ٹاون میں مواچھ گوٹھ کے علاقے بلوچ محلہ سے ایک نوجوان کی لاش ملی ہے نوجوان کو اغوا کرنے کے بعد تشدد کا نشانہ بنانے کے بعد گولیاں مار کے قتل کیا گیا ہے۔ ملنے والی تینوں لاشوں کی تا حال شناخت نہیں ہوسکی ہے۔پشاور…شدید دھند کے باعث پشاور اسلام آباد موٹروے برھان انٹرچینج تک تاحال بند ہے۔موٹروے ترجمان کے مطابق پشاور سے برہان انٹرچینج تک دھند کے باعث حد نظر صفر ہے۔جس کے باعث پشاوراسلام آباد موٹروے کو برہان انٹر چینج تک ہر قسم کی ٹریفک کے لئے تاحال بند رکھا گیا ہے۔موٹروے پولیس کے مطابق شہری اسلام آباد اور دیگر شہروں کو جانے کے لئے جی ٹی روڈ استعمال کریں۔دوسری جانب محکمہ موسمیات کے مطابق دس بجے کے بعد دھند چھٹنے کا امکان ہے۔موٹر وے پولیس کے مطابق دھند چھٹنے کے بعد موٹروے کو ٹریفک کے لئے کھول دیاجائے گا۔ اسی طرح پشاورکے اندرون شہر،کوہاٹ روڈ، صدر اور دیگر علاقے بھی اس وقت شدید دھند کی لپیٹ میں ہیں۔لاہور …لاہور میں حضرت علی ہجویری المعروف داتا گنج بخش رحمتہ اللہ کے 968ویں عرس کی تقریبات دعا کے ساتھ ختم ہو گئیں۔حضرت علی ہجویری رحمتہ اللہ علیہ کے عرس میں ملک بھر سے ہزاروں عقیدت مند شریک ہوئے۔ آخری روز بھی زائرین کی بڑی تعداد نے مزار پر حاضری دی اور پھولوں کی چادریں چڑھائیں۔ عرس کے دوران نعت خوانی اور سماع کی محفلیں ہوئیں۔ عقیدت مند ڈھول کی تھاپ پر دھمال بھی ڈالتے رہے۔ مزار کے باہرکھانے پینے کی اشیا کے اسٹالز اور دودھ کی سبیلیں لگائی گئیں۔ اس موقع پر سیکورٹی کے فول پروف انتظامات کیے گئے تھے دربارکے داخلی راستوں پر واک تھرو گیٹس لگائے گئے جبکہ میٹل ڈی ٹیکٹرز سے زائرین کی چیکنگ کی گئی۔پشاور…شدید دھند کے باعث پشاور سے چترال جانے والی پی آئی اے کی پرواز پی کے 660 منسوخ کردی گئی۔ پشاور آنے والی تمام پروازیں تاخیر کا شکار ہیں۔شہری ہوابازی کے ذرائع نے جیو نیوز کو بتایا کہ چترال میں خراب موسم اور پشاور میں شدید دھند کی وجہ سے پشاور سے چترال جانے والی پرواز پی کے 660 پیر کو چوتھے روز بھی منسوخ کردی گئی۔ جبکہ کویت، کراچی اور لاہور سے آنے والی پی آئی اے کی پروازیں بھی دھند کے باعث تاخیر کا شکار ہے۔ دھند چھٹنے کے بعد صبح آٹھ سے نو بجے تک پشاور آنے والی پروازیں دن گیارہ بجے تک پہنچنے کی توقع ہے۔نئی دلی…بھارت کے آرمی چیف جنرل وی کے سنگھ کا کہناہے کہ ایٹمی ہتھیار جنگ لڑنے کیلئے نہیں ہیں ،دلی میں گذشتہ روزآرمی ڈے کے موقع پر صحافیوں سے بات چیت میں انہوں نے کہا کہ ایٹمی ہتھیاروں کی اسٹریٹیجک اہمیت ہے ،اوران کی وجہ سے ہی جنگ نہیں ہونی چاہیے ۔اُن کا کہنا تھا کہ یہ بات واضح ہے کہ ایٹمی ہتھیار جنگ لڑنے کیلئے نہیں ہیں ،ایک سوال کے جواب میں انہوں نے کہا کہ بھارت پاکستان اورچین کے ایٹمی ہتھیاروں کے حصول سے پریشان نہیں ،بھارت کی فوج کے اپنے اہداف ہیں اور بھارت اُس کے مطابق آگے بڑھے گا،جنرل وی کے سنگھ نے کہا کہ سرحدوں پر جنگ کا سامنا کرنے کیلئے 15دن کے بجائے اب صرف سات دن درکار ہوں گے ،اور دو سال بعد صرف تین دن کے نوٹس پر فوج جنگ کیلئے تیار ہوگی۔پشاور…دھند چھٹنے اور موسم صاف ہونے کے باعث پشاور اسلام آباد موٹر وے ہر قسم کی ٹریفک کے لئے دوبارہ کھول دیا گیا۔ترجمان موٹر وے نے جیو نیوز کو بتایا کہ دس بجے کے بعد موسم صاف ہونے کی وجہ سے دھند چھٹنا شروع ہوگئی اور حد نظر بہتر ہونے کے بعد پشاور اسلام آباد موٹر وے ہر قسم کی ٹریفک کے لئے دوبارہ کھول دیا گیا ہے۔ پشاور اور نواحی علاقوں اور موٹر وے پر شدید دھند اور حد نظر صفر ہونے کی وجہ سے پشاور سے برھان انٹرچینج تک موٹر وے ہر قسم کی ٹریفک کے لئے بند کیا گیا تھا اور ٹریفک کا رخ جی ٹی روڈ کی طرف موڑ دیا گیا تھا۔اسلام آباد…جسٹس فائز عیسی کی سربراہی میں جسٹس اقبال حمیدالرحمن اور جسٹس مشیرعالم پر مشتمل کمیشن نے میموگیٹ کی تحقیقات کیں، منصوراعجازکے وکیل اکرم شیخ نے کہاکہ ان کے موکل کو مسلسل دھمکیاں مل رہی ہیں، انہوں نے سویٹزرلینڈ میں پاکستانی سفارتخانے کو ویزا کی درخواست دی ، آج ان کی سفارتی عملہ سے ملاقات طے ہے، انہیں پیش ہونے کیلئے 25 جنوری تک کی مہلت دی جائے، کمیشن نے پوچھاکہ واضح بتائیں ، وہ پاکستان آرہے ہیں یا نہیں، اکرم شیخ نے کہاکہ منصوراعجاز اپنی اور فیملی کی حفاظت کیلئے انشورنس کرارہے ہیں، اس دوران وہاں موجود ڈپٹی اٹارنی جنرل طارق جہانگیری باربار مداخلت کی کوشش کرتے رہے، سربراہ کمیشن نے اس پر ناراضگی کا اظہارکیا اور کہاکہ کا ضابطہ اخلاق منگوالیں، ایسی مداخلت کی اجازت نہیں دی جائے گی، کمیشن نے کہاکہ منصوراعجاز کی آمد چاہے خفیہ رکھیں ، ہم تو یہ چاہتے ہیں کہ وہ آئندہ سماعت پر آئیں،اکرم شیخ نے ایک اخباری خبر کا حوالہ دیااورکہاکہ حکومت ، منصوراعجازکے خلاف بغاوت کا مقدمہ بنارہی ہے، ڈپٹی اٹارنی جنرل نے کہاکہ وہ اس بات کی یقین دہانی کرانے کو تیارہیں کہ حکومت ایسا کچھ نہیں کررہی،اٹارنی جنرل نے کمیشن کو منصور اعجاز اور حسین حقانی کے رابطوں سے متلعق بلیک بیری کمپنی کا ڈیٹافراہمی سے متعلق جوابی انکار، کمیشن کو پیش کیا، کمپنی نے کہاہے کہ وہ پرائیویسی پالیسی کے تحت میسجز کا ڈیٹا نہیں دے سکتی تاہم ای میل کا ڈیٹا متعلقہ سروس پروائڈر سے لیاجاسکتا ہے،حسین حقانی کے وکیل زاہدبخاری کا بلیک بیری ڈیٹا سے متعلق کمیشن میں اظہار اعتراضات کیئے اورکہاکہ کمیشن غیر ضروری جلدبازی کا مظاہرہ نہ کرے، عالمی ضابطوں کا احترام کیا جائے۔اسلام آباد…سپریم کور ٹ میں این آراو عمل کیس پر سات رکنی لارجر بینچ سماعت کررہا ہے۔عدالتی وقفے کے بعدجب سماعت دوبارہ شروع ہوئی توکمرا عدالت میں اٹارنی جنرل مولوی انوارالحق بھی موجودتھے۔سوئس حکام کوخط کے سوال پر اٹارنی جنرل نے جواب دیا کہ عدالتی حکم صدر،وزیراعظم سمیت تمام متعلقہ لوگوں کو پہنچادیا ،صدر،وزیراعظم سے ہدایات نہیں ملیں،مزید وقت چاہیے،سیکریٹری قانون باہر ہیں، وزیرقانون اُن کے آنے کے منتظر ہیں اور عدالت میں آئے ہوئے ہیں۔اس پر جسٹس ناصرالملک کا اٹارنی جنرل نے اٹارنی جنرل کو کہا کہ آپ کوآرڈر نہیں پہنچانے تھے، بلکہ آپ کو سوئس حکام کو خط لکھنے کیلئے متعلقہ حکام سے ہدایات لینا تھیں،سپریم کورٹ نے اٹارنی جنرل کو اپنے فیصلے کے پیراگراف نمبر 6 کو پڑھنے کیلئے کہا۔جسٹس ناصر الملک نے کہا کہ آپ کوچھ آپشنز پر دلائل دینے ہیں، ہدایات نہیں ملیں تو دلائل دے سکتے ہیں۔جسٹس آصف کھوسہ نے کہا کہ عدالتی فیصلہ پڑھے بغیر اس پر کمنٹس کئے جاتے رہے ، کیا ہم یہ سمجھیں کہ متعلقہ حکام کچھ نہیں کہنا چاہتے، عدالت جو حکم چاہے جاری کرے، اس پر اٹارنی جنرل نے کہا کہ میں اس بارے میں کچھ نہیں کہہ سکتا،اس پر عدالت نے اٹارنی جنرل کو کہا کہ آپ حکومت سے ایڈوئس لیں ہم بیس منٹ کے لئے اٹھ رہے ہیں، جسٹس آصف کھوسہ نے یہ بھی کہا کہ غلط تاثر دیا گیا کہ آپشن حکومت کو دیئے گئے ہیں جبکہ یہ آپشن تو عدالت کے ہیں۔اس موقع پروزیر قانون مولابخش چانڈیو،چیرمین نیب فصیح بخاری بھی عدالت میں موجودتھے۔خان پور …خان پور میں چہلم کے جلوس میں دھماکے کے خلاف سٹی تھانہ کے سامنے عزاداروں کا دھرنا جاری ہے۔دھماکے میں جاں بحق ہونے والوں کی اجتماعی نماز جنازہ نمازِظہرین کے بعدادا کی جائے گی۔ شہر میں سوگ ہے اور تمام کاروباری تجارتی اور تعلیمی ادارے بند ہیں۔خانپور میں امام بارگاہ دربار حسینیہ سے بر آمد ہونے والے چہلم کے جلوس میں دھماکے کے خلاف عزاداروں کا گزشتہ رات سے سٹی تھانہ کے سامنے دھرنا جاری ہے۔ عزادروں کا مطالبہ ہے کہ دھماکے میں ملوث ملزمان کو گرفتار کیا جائے۔ دھماکے میں جاں بحق ہونے والوں کی اجتماعی نماز جنازہ دھماکے کی جگہ پر نماز ظہرین میں ادا کی جائے گی۔ جس کے بعد جلوس روانہ ہوگا اور مقررہ راستوں سے ہوتا ہوا شہر والا پھاٹک پہنچے گا جہاں مجلس عزا برپا ہوگی۔ جس کے بعد جلوس روائتی راستوں سے ہوتا ہواواپس شاہی روڈ پر امام بارگاہ دربار حسینہ پر اختتام پذیر ہوگا۔ خان پور شہر میں سوگ کی فضا ہے،تمام تعلیمی اور تجارتی ادارے بند ہیں ،بار ایسوسی ایشن نے عدالتی کارروائی کا بائیکاٹ کررکھاہے۔ چہلم کے جلوس میں دھماکے سے 17 افراد جاں بحق اور 31 زخمی ہوگئے تھے۔پشاور…پشاور سمیت خیبر پختونخوا کے اکثر علاقے شدید دھند کی لپیٹ میں ہیں، دو دن کی بارشوں کے بعد خنکی میں اضافہ ہوا ہے۔ صوبے کے بعض علاقوں میں آئندہ چوبیس گھنٹوں کے دوران مزید بارشوں کا امکان ہے۔محکمہ موسمیات کے ذرائع نے جیو نیوز کو بتایا کہ پشاور سمیت خیبر پختونخوا میں مطلع ابرآلود رہے گا۔ بعض علاقوں میں مزید بارشوں اور پہاڑوں پر برفباری کا امکان ہے۔ گذشتہ چوبیس گھنٹوں کے دوران کالام میں تیرہ انچ بارش ریکارڈ کی گئی، ملم جبہ میں گیارہ، دیر میں چھ، دروش میں ایک انچ بارش ریکارڈ کی گئی۔ محکمہ موسمیات کے مطابق پشاور میں کم سے کم درجہ حرارت چار سینٹی گریڈ ریکارڈ کیا گیا۔ سیدو شریف صفر، چراٹ، چترال اور کاکول میں منفی ایک اور کالام میں درجہ حرارت منفی نو سینٹی گریڈ رہا۔ پشاور میں نمی کا تناسب سو فیصد رہا۔خان پور…خان پور میں امام بار گاہ کے قریب بیگ سے ایک بم ملا ہے ، پولیس کا کہنا ہے کہ بم کو ناکارہ بنا دیا ہے، حکام کے مطابق بم دیسی ساختہ دو کلو وزنی تھا۔یہ بم گزشتہ بم دھماکے کی جگہ سے ملا ہےاسلام آباد…وزیر اعظم پاکستان کے خلاف توہین عدالت کا نوٹس جاری کردیا ،سپریم کورٹ نے این آر او عمل درآمد کیس کی سماعت کے دوران وزیراعظم کو توہین عدالت کا نوٹس جاری کرتے ہوئے انہیں 19جنوری کو عدالت طلب کرلیا ہے۔وزیر اعظم کو سیکشن 17کے تحتسپریم کورٹ میں طلب کیا گیا ہے۔یہ نوٹس این آر او عمل درآمد کیس کی سماعت کے دوران اٹارنی جرنل کو بیس منٹ کی مہلت دینے کے بعد جاری کیا گیا۔نوٹس میں کہا گیا ہے کہ وزیراعظم ذاتی طو رپر عدالت میں پیش ہوں۔لاہور…لاہور ہائی کورٹ کے چیف جسٹس شیخ عظمت سعید نے لیفٹیننٹ جنرل ریٹائرڈ خالد نعیم لودھی کی سیکریٹری دفاع کے عہدے سے برطرفی کے خلاف درخواست کی سماعت 18 جنوری تک ملتوی کر دی۔سماعت کے دوران عدالت نے درخواست گزار محمد اظہر صدیق کو ہدایت کی کہ وہ اس نکتے پر دلائل دیں کہ آیا درخواست قابل سماعت ہے بھی یا نہیں۔ جس پر وکیل نے عدالت کو بتایا کہ خالد نعیم لودھی کی برطرفی ملکی سالمیت اور خود مختاری کے خلاف ہے۔ خالد نعیم لودھی نے انہیں ٹیلی فون پر چند ایسی باتیں بتائی ہیں جو بہت خطرناک ہیں جن سے آئندہ سماعت پر عدالت کو آگاہ کیا جائے گا۔ عدالت نے ریمارکس دیئے کہ خالد نعیم لودھی نے خود اپنی برطرفی کو چیلنج نہیں کیا لہٰذا اس نکتے پر دلائل دیئے جائیں کہ آیا یہ درخواست جو ایک وکیل نے دائر کی ہے اور وہ متاثرہ فریق نہیں قابل سماعت ہے یا نہیں۔ہالی ووڈ…این جی ٹی…ہالی ووڈ ایکشن ہیرو مارک واہلبرگ کی نئی تھرلر فلم کنٹرا بینڈنے اپنے پہلے تین دنوں میں25.6 ملین ڈالر کا بزنس کرتے ہوئے باکس آفس پر پہلی پوزیشن حاصل کرلی ہے۔13جنوری کو دنیا بھر میں نمائش کے لیے پیش کی گئی کنٹرا بینڈمیں مارک واہلبرگ کوایک اسمگلر کے روپ دکھایا گیا ہے جو اپنے بہنوئی کو ڈرگ مافیا سے بچانے کی کوششوں میں مصروف ہے۔دوسری جانب13جنوری ہی کو ریلیز کی گئی ماضی کی بلاک بسٹر فلم بیوٹی اینڈ دی بیسٹ کا تھری ڈی ورژن باکس آفس پر دوسر ے نمبر پر موجود ہے جس نے اپنے پہلے ویک اینڈ(تین دنوں)میں18.5 ملین ڈالرکا بزنس کیا ہے۔گذشتہ سال کے آخرمیں ریلیز کی گئی ہالی ووڈ ایکشن ہیرو ٹام کروز کی دی مشن امپاسبل ،گھوسٹ پروٹوکول باکس آفس پر تیسری پوزیشن حاصل کرپائی ہے جس نے اس ویک اینڈ 11.5ملین ڈالر کا بزنس کیا ہے۔ممبئی…این جی ٹی…ماضی کی بلاک بسٹر فلم اگنی پتھ کے ریمیک کا نیاڈائیلاگ پرومو جاری کردیا گیا ہے۔اس ڈائیلاگ میں فلم کا ہیرو وجے دینا ناتھ چوہان(ہریتک روشن) سوچ رہا کہ"کوئی کمزور یہ نہیں کہہ سکتا کہ اس نے پہلوان کو معاف کیا اس کے لیے کمزور کا پہلوان بننا ضروری ہے"جس کے بعد وجے فون پر وِلن کنچا چینا(سنجے دت)سے کہہ رہا ہے کہ"تو آج سے پہلوان بننے کی مہم شروع ہوگئی"۔معرو ف فلمساز وہدایت کار کرن جوہر کے والد یش جوہر کی بلاک بسٹر فلم اگنی پتھ کے ریمیک کی ہدایت کاری کرن ملہوترا دے رہے ہیں جبکہ فلم میں ہریتک روشن اور پریانکا چوپڑا مرکزی جب کہ سنجے دت اور رشی کپور وِلن کاکردارادا کررہے ہیں۔1990میں کرن کے والد یش جوہر کی پروڈیوس کردہ فلم اگنی پتھ کا یہ ریمیک اگلے سال بھارت کے یومِ جمہوریہ کے دن یعنی26جنوری کو عام نمائش کے لیے پیش کیا جائے گا۔سڈنی…این جی ٹی…آ سٹریلوی کا ؤ نٹی نیو سا ؤتھ ویلز میں مشہو ر راک گلو کا ر ایلو س پر یسلے کی سا لگر ہ منا نے کے لیے ایلو س پر یسلے فیسٹول کا آغا ز ہو گیا ہے۔ اس فیسٹول میں شر کت کے لیے ایلو س کے انداز میں لبا س پہنے ،ان جیسا ہےئر اسٹائل اور گلاسز لگائے ہزار وں مدّاح نیو ساؤتھ ویلز کے قصبے پارکس پہنچ گئے ہیں ۔گذشتہ روز پارکس میں ایلوس پریڈ کا اہتمام بھی کیا گیا جس میں15ہزار سے زیادہ مداحوں اور نقالوں نے ایلوس کا روپ دھار کر شرکت کی۔ لندن…این جی ٹی… ردّی اور پرانے ساما ن کا واحد ٹھکا نہ کچر ا گھر نہیں بلکہ اس سے ملبو سا ت بھی تیار کیے جا سکتے ہیں ۔ اس با ت کا ثبو ت یہ ما ڈل گر لز ہیں جنہیں بیش قیمت کپڑ وں کے بجا ئے کچر ے سے بنے لبا س پہن کر کیٹ واک کر نی پڑی ۔ بولیویا میں ہونے والے اس منفرد فیشن شومیں ایک فیشن ڈیزا نر نے مخمل اور ساٹن کے بجا ئے پر انی ردّی اور فا لتو سا ما ن سے بنا ئے گئے ملبو سا ت پیش کیے جن کی تیار ی میں کا غذ ، سی ڈیز اورپلا سٹک جیسی اشیاء استعما ل کی گئیں تھی ۔اسلام آباد…سپریم کورٹ نے این آر او فیصلے پر عمل نہ ہونے پر وزیراعظم یوسف رضا گیلانی کو توہین عدالت کو نوٹس جاری کرکے ذاتی طور پر طلب کرلیاہے، چیئرمین نیب نے عدالت کو معافی نامہ جمع کراتے ہوئے ملک قیوم کی گرفتاری کیلئے ریڈوارنٹ جاری کرانے کا عمل شروع کرنے کی یقین دہانی بھی کرادی ہے ۔جسٹس ناصرالملک کی سربراہی میں سپریم کورٹ کے خصوصی بنچ نے مقدمہ کی سماعت کی ، عدالت نے اٹارنی جنرل کے موجود نہ ہونے پر سماعت کچھ دیر کیلئے ملتوی کردی، بعد میں اٹارنی جنرل پیش ہوئے اور عدالت کو بتایاکہ عدالتی حکم صدر، وزیراعظم سمیت تمام متعلقہ لوگوں کو پہنچادیا ہے،صدر، وزیراعظم سے ابھی ہدایات نہیں ملیں،جسٹس ناصرالملک نے کہاکہ آپ نے آرڈر نہیں پہنچانے تھے،آپ کو سوئس حکام کو خط لکھنے کیلئے متعلقہ حکام سے ہدایات لینا تھیں،اٹارنی جنرل نے کہاکہ اس بارے میں بھی ابھی کوئی ہدایات نہیں ملیں، جسٹس آصف کھوسہ نے کہاکہ یہ غلط تاثر دیاگیا کہ عدالت نے چھ آپشن حکومت کو دیئے، آپشن تو عدالت کے ہیں، جسٹس آصف کھوسہ نے کہاکہ ہم نے یہ نہیں کہاکہ وزیراعظم بددیانت یا کرپٹ ہیں، یہ لکھا کہ بادی النظر میں وزیراعظم اپنے حلف سے ایماندار نہیں رہے، بعد میں عدالت نے اٹارنی جنرل کو بیس منٹ کی مہلت دی اور دوبارہ سماعت پر وزیراعظم کو توہین عدالت کا نوٹس متعلقہ قانون کے سیکشن 17 کے تحت جاری کرتے ہوئے انہیں انیس جنوری کو ذاتی طور پر طلب کرلیا،آج چیئرمین نیب کی طرف سے عدالت کو معافی نامہ جمع کراتے ہوئے بتایاگیاکہ نیب نے این آر او فیصلے پر مکمل عمل درآمد کا فیصلہ کرلیاہے، ملک قیوم ملک سے باہر ہیں،ان کی گرفتاری کیلئے ریڈوارنٹ جاری کرنے کا عمل شروع کردیاہے۔موصل…عراق کے شہر موصل کی ایک رہائشی عمارت میں کار بم دھماکے میں 8افراد ہلاک اور 4زخمی ہوگئے۔غیر ملکی خبر ایجنسی کی رپورٹ کے مطابق دھماکا عمارت کے کمپاوٴنڈ میں کھڑی گاڑی کے اندر ہوا۔اس عمارت میں بے دخل کئے گئے شہری آباد تھا۔دھماکے سے 8 افراد ہلاک اور 4 زخمی ہوگئے۔کراچی…رفیق مانگٹ…سری نگر اور مظفرآباد کے درمیان کنٹرول لائن کے پار تجارتی سرگرمیوں اورہفتہ وار بس سروس کو معطل کر دیا گیا ہے۔حکام نے شدید برفباری کی وجہ سے دونوں شہروں کو منسلک کرنے والی سڑک بند کردی ہے۔ بھارتی میڈیا رپورٹ کے مطابق آزاد کشمیر کے دارالحکومتمظفرآباد اور مقبوضہ کشمیر کے دارالحکومت سری نگر کے درمیان ہفتہ وار کاروان امن بس سروس کو آج روانہ ہونا تھا جسے حکام کی طرف سے 170کلومیٹر سڑک بند ہونے پر خبردار کرنے کے بعد معطل کیا گیا ۔یہ بھی فیصلہ کیا ہے کہ کشمیر کے دو نوں شہروں کے درمیان تجارتی سرگرمیاں سڑک کی بندش کی وجہ سے اس ہفتے نہیں ہو ں گی۔ سری نگر اور مظفرآباد کے درمیان بس سروس منقسم خاندانوں کو ملانے میں آسانیاں پیدا کرنے کیلئے اپریل 2005 ء میں شروع کی گئی تھی۔لاہور …لاہور ہائی کورٹ نے توہین عدالت کیس میں پیپلز پارٹی کے رہنما بابر اعوان کی طلبی کیلئے اخبار میں اشتہار دینے کا حکم دے دیا۔سماعت کے دوران عدالت کو بتایا گیا کہ بابر اعوان کی طلبی کے لئے عدالت کی طرف سے جاری سمن کی تعمیل نہیں کرائی جا سکی کیونکہ بابر اعوان کے لاہور اور اسلام آباد کے دفاتر میں تالہ لگا ہوا ہے۔ عدالت نے ہدایت کی کہ بابر اعوان کی پیشی کے لئے 6 فروری کے لئے اشتہار شائع کروایا جائے۔ مقامی وکیل محمد آفاق نے بابر اعوان کے خلاف اس بنیاد پر توہین عدالت کی درخواست دائر کی تھی کہ وہ سپریم کورٹ کے فیصلوں کی تضحیک کرتے ہیں۔ عدالت نے مزید کارروائی 6 فروری تک ملتوی کر دی۔کراچی…سندھ اسمبلی کا اجلاس رکن اسمبلی محسن شاہ بخاری کے انتقال کے سوگ میں کل تک ملتوی کردیا گیا۔ سندھ اسمبلی کا اجلاس اسپیکر نثار کھوڑو کی صدارت میں تقریبا ایک گھنٹے تاخیر سے شروع ہوا۔اجلاس میں رکن اسمبلی محسن شاہ بخاری ،ارفع کریم اور خانپور میں دھماکے میں جاں بحق ہونے والوں کے لئے فاتحہ خوانی اور دعائے مغفرت کی گئی جس کے بعد اجلاس سید محسن شاہ بخاری کے انتقال کے سوگ میں کل صبح تک ملتوی کردیا گیا۔لاہور…لاہور اور ارد گرد کے علاقے آج تیسرے روز بھی گہرے بادلوں کی لپیٹ میں ہیں جبکہ بارش کے باعث سردی کی شدت میں ابھی اضافہ ہو گیا۔ محکمہ موسمیات کا کہنا ہے کہ منگل کو لاہور میں دھوپ نکل آئے گی۔لاہور میں بارش کا سلسلہ ہفتے کی رات شروع ہوا جو اتوار اور پیر کی درمیانی شب تک وقفے وقفے سے جاری رہا۔ اگلے چند گھنٹوں میں مزید بارش کا امکان ہے۔ محکمہ موسمیات کے مطابق میدانی علاقے مغربی ہواوٴں سے اگلے چوبیس گھنٹے جبکہ شمالی علاقے 36 گھنٹے میں صاف ہو جائیں۔ منگل کو لاہورکے مختلف علاقوں میں دھند چھانے کا بھی امکان ہے۔لاہور…وفاقی وزیر مملکت برائے قومی ہم آہنگی اکرم مسیح گل نے لاہور میں مسیحی ادارے گوشہ امن کو مسمار کرنے کی شدید مذمت کی ہے۔ انہوں نے وزیراعظم سے اس واقعہ کا سخت نوٹس لینے کا مطالبہ کیا۔لاہور سے جاری بیان میں اکرم مسیح کا کہنا تھا کہ پاکستان کے آئین میں تمام مذاہب کے لوگوں کو آزادی سے اپنی مذہبی رسومات اور زندگی گزارنے کی ضمانت دی گئی ہے۔ صوبائی حکومتوں کی ذمہ داری ہے کہ وہ اقلیتوں کے جان و مال اور ان کے اداروں کی حفاظت کریں۔ انہوں نے صوبائی حکومت سے مطالبہ کیا کہ گوشہ امن کو دوبارہ تعمیر کرایا جائے۔ وزیر مملکت کا کہنا تھا کہ مسیحی برادری اس سانحہ کے خلاف کل بھرپور احتجاج کرے گی۔اسلام آباد…وفاقی وزیر قانون مولا بخش چانڈیو کا کہنا ہے کہ وزیراعظم کو توہین عدالت کا نوٹس کوئی چھوٹی یا عام بات نہیں ہے ،یہ سپریم کورٹ کا آرڈر ہے اس پر آئینی ماہرین سے مشاورت کے بعد ہی کوئی ضروری قدم اٹھائیں گے۔سپریم کورٹ کی طرف سے این آر او عملدرآمد کیس میں وزیراعظم کو توہین عدالت کا نوٹس جاری کیے جانے کے بعد میڈیا سے بات کرتے ہوئے مولا بخش چانڈیو نے کہا کہ اس فیصلے کے حوالے سے وزیراعظم اور پارلیمانی پارٹی کو آگاہ جائے گا جب کہ آئینی ماہرین کی کمیٹی سے بھی مشاورت کی جائے گی اور آئین و قانون کے مطابق ضروری قدم اٹھائیں گے۔اسلام آباد…گذشتہ 24 گھنٹوں کے دوران صوبہ پنجاب ، خیرپختوانخواہ ، شمال مشرقی بلوچستان ، گلگت بلتستان اور کشمیر میں بیشتر مقامات پر بارش اور پہاڑوں پر برفباری ہوئی،مری سمیت گلیات میں ڈھائی فٹ تک برفباری ریکارڈ کی گئی،برفباری سے رابطہ سڑکیں بند ہوگئیں ہیں ۔محکمہ موسمیات کے مطابق نیلم وادی اور لواری ٹاپ میں 4 فٹ، لسڈنہ 2 فٹ،کالام ایک فٹ، راولاکوٹ 7 انچ ، پارا چنار6 انچ اور اسکردو میں 2 انچ برفباری ریکارڈ کی گئی۔ آج ملک میں کم سے کم درجہ حرارت پاراچنار میں منفی 14 ڈگری سینٹی گریڈ ریکارڈ کیا گیا۔قلات میں منفی 13، کوئٹہ منفی 4، مری منفی 5 اور گلگت میں منفی 2 ڈگری سینٹی گریڈ درجہ حرارت ریکارڈ کیا گیا۔ سب سے زیادہ بارش سیالکوٹ میں 38 ملی میٹر ریکارڈ کی گئی ۔ راولاکوٹ میں 36، کوٹلی 35، مالم جبہ29، کالام 26، گڑھی دوپٹہ اور دیر 24، بالاکوٹ 23، پاراچنار ، گوجرانوالا اور سیدو شریف میں 22 ملی میٹر بارش ریکارڈ کی گئی۔ راولپنڈی اور مری میں 19 ، پتن اور کاکول میں 17، لوئر دیر16، اسلام آباد اور مظفر آباد 15، چترال 14، رسالپور 13، لاہور اور منگلا 12 اور منڈی بہاالدین میں 5 ملی میٹر بارش ریکارڈ کی گئی۔ آئندہ 24 گھنٹوں کے دوران ملک کے زیادہ تر علاقوں میں موسم خشک اور سرد رہے گا جبکہ کشمیر اور اس سے ملحقہ پہاڑی علاقوں میں چند ایک مقامات پر بارش اور پہاڑوں پر مزید برف باری کا امکان ہے۔اسلام آباد…صدر آصف علی زرداری سے وزیراعظم یوسف رضا گیلانی اور چیئرمین جوائنٹ چیفس آف اسٹاف کمیٹی جنرل خالد شمیم وائیں نے الگ الگ ملاقات کی۔وزیراعظم یوسف رضا گیلانی ، حکمران اتحاد کی پارلیمانی پارٹی کے اجلاس سے پہلے ایوان صدر گئے اور صدر مملکت سے ملاقات کی۔ اس ملاقات میں موجودہ صورت حال پر بات چیت کی گئی۔ ملاقات کے بعد وزیراعظم واپس وزیر اعظم ہاوٴس آگئے اور حکمران اتحاد کی پارلیمانی پارٹی کے اعزاز میں ظہرانہ دیا۔ ذرائع کے مطابق جنرل خالدشمیم وائیں نے بھی ایوان صدر جا کر صدر زرداری سے ملاقات کی جس میں ملکی صورت حال اور فوج کے پیشہ ورانہ امور پر بات چیت کی گئی۔مختصرسرکاری اعلامیے میں کہا گیا ہے کہ جنرل خالد شمیم وائیں کی صدر سے ملاقات میں فوج کے پیشہ وارانہ امور پر تبادلہ خیال کیا گیا۔اسلام آباد…صدر مسلم لیگ نون نوازشریف سے گزشتہ دنوں ملنے والے اپوزیشن کے بعض رہنماوٴں کی آج وزیراعظم یوسف رضا گیلانی سے ملاقات ہوئی ہے۔ آفتاب شیرپاوٴ کاکہناہے کہ انہوں نے وزیراعظم سے کہاہے کہ وہ تصادم کی راہ چھوڑ کر نئے انتخابات کیلئے حالات سازگاربنائیں۔ وزیراعظم سے اسلام آباد میں ملاقات کرنے والوں میں قاضی حسین احمد، آفتاب شیرپاوٴ،محموداچکزئی شامل تھے۔ پی ایم ہاوٴس نے اس ملاقات کیلئے میر حاصل بزنجو اور مولانا فضل الرحمن کو بھی بلایاتھا جو اسلام آباد میں نہ ہونے کی وجہ سے ملاقات کیلئے نہ آسکے۔ آفتاب شیرپاوٴ نے جیونیوز کوبتایاہے کہ یہ ملاقات ، وزیراعظم کی دعوت پر ہوئی، وہ موجودہ صورت حال پراپنانکتہ نظربتاناچاہتے تھے۔ اسلام آباد…جماعت اسلامی کے سابق امیر قاضی حسین احمد نے کہا ہے کہ انہوں نے وزیراعظم یوسف رضا گیلانی کو مشورہ دیا ہے کہ عدالتی حکم پر عمل اور نئے الیکشن کرائیں۔قاضی حسین احمد نے جیو نیوز سے بات کرتے ہوئے کہا کہ انہوں نے وزیر اعظم سے ملاقات میں کہا کہ یہ سال الیکشن کا ہے اور موجودہ صورت حال ملکی مفاد میں نہیں، اداروں میں تصادم سے گریز کرنا چاہیے۔ قاضی حسین احمد کے مطابق وزیراعظم کا کہنا تھا کہ وہ حکمران اتحاد اور پیپلز پارٹی سے مشاورت کے بعد جواب دیں گے۔اسلام آباد… وزیر اعظم کے زیر صدارت حکومت کی اتحادی جماعتوں کی پارلیمانی پارٹیزکا اہم اجلاس وزیر اعظم ہاوٴس میں جاری ہے، اجلاس صدرآصف علی زرداری بھی شرکت کررہے ہیں۔اجلاس میں اے این پی کی جانب سے اسفندیار ولی، متحدہ قومی موومنٹ کی جانب سے فاروق ستار ، ق لیگ کی جانب سے چوہدری پرویز الٰہی ،سینئر وزیر فیصل صالح حیات سمیت فاٹا سے تعلق رکھنے والے ارکان اسمبلی شرکت کرہے ہیں۔اجلاس میں این آر او عمل درآمد کیس اور وزیر اعظم کو ملنے والے توہین عدالت کے نوٹس پر غور کیا جارہا ہے،اجلاس میں اس حوالے سے مختلف آپشن بھی زیر غور ہیں۔کراچی…ملک کی موجودہ صورتحال کے پیش نظر ایم کیوایم نے 20جنوری کو سکھر میں ہونیوالا جلسہ عام ملتوی کردیا۔ کراچی سے جاری اعلامیہ کے مطابق متحدہ قومی موومنٹ نے ملک کی موجودہ صورتحال کے پیش نظر 20جنوری کو سکھر کے جناح میونسپل اسٹیڈیم میں ہونے والا ”خوشحال سندھ ، مضبوط پاکستان “ جلسہ عام ملتوی کردیا ہے۔بیان کے مطابق اس بات کا فیصلہ ایم کیوایم کی رابطہ کمیٹی کے مشترکہ اجلاس میں کیا گیا۔ اجلاس میں کہا گیا کہ سکھر میں جلسہ عام کی آئندہ تاریخ کا اعلان بعدمیں کردیاجائے گا۔اسلام آباد…وزیراعظم یوسف رضا گیلانی نے 19جنوری کو عدالت میں پیش ہونے کا فیصلہ کرلیا ہے، وزیر اعظم کے عدالت میں پیش ہونے کا فیصلہ آج وزیراعظم ہاوٴس میں صدر اور وزیر اعظم کے زیر صدارت ہونے والے حکومت کے اتحادی جماعتوں کے اجلاس میں کیا گیا۔واضح رہے کہ آج سپریم کورٹ نے این آر اوعملدرآمد کیس میں وزیر اعظم کو توہین عدالت کا نوٹس جاری کرتے ہوئے انہیں 19جنوری کو عدالت میں ذاتی طور پر پیش ہونے کا حکم دیا تھا۔وزیر اعظم کے زیر صدارت حکومت کی اتحادی جماعتوں کی پارلیمانی پارٹیزکا اہم اجلاس وزیر اعظم ہاوٴس فیصلہ کیا گیا کہ وزیر اعظم 19جنوری کو سپریم کورٹ میں پیش ہوں گے اوراپنا موقف پیش کرینگے، اتحادی جماعتوں کے اجلاس میں یہ بھی فیصلہ کیا گیا کہ وزیر اعظم کے ہمراہ حکومت کے اتحادی جماعتوں کے ارکان بھی ساتھ جائیں گے۔اجلاس میں اے این پی کی جانب سے اسفندیار ولی، متحدہ قومی موومنٹ کی جانب سے فاروق ستار ، ق لیگ کی جانب سے چوہدری پرویز الٰہی ،سینئر وزیر فیصل صالح حیات سمیت فاٹا سے تعلق رکھنے والے ارکان اسمبلی شرکتکی۔اجلاس میں این آر او عمل درآمد کیس اور وزیر اعظم کو ملنے والے توہین عدالت کے نوٹس پر غور کیا جارہا ہے،اجلاس میں اس حوالے سے مختلف آپشن بھی زیر غور کیا گیا۔لاہور … وزیراعظم کو توہین عدالت کے نوٹس پر تحریک انصاف کے رہنما خورشید محمود قصوری کا کہنا ہے کہ حکومت نے عدالت کی ہدایات پر عمل نہیں کیا اس لئے سپریم کورٹ کو یہ ایکشن لینا پڑا۔ لاہور میں پریس کانفرنس کرتے ہوئے خورشید محمود قصوری کا کہنا تھا کہ حکومت سیاسی شہید بننا چاہ رہی ہے اس کی خود کی پالیسی ہے کہ آ بیل مجھے مار۔ خورشید قصوری کا کہنا تھا کہ امریکا ایران کے گرد اپنا گھیرا تنگ کر رہا ہے، اسے ہوش کے ناخن لینے چاہئیں اگر ایران پر حملہ ہوا تو تحریک انصاف اس کی مخالفت کرے گی۔ ایران پر حملے کے پاکستان پر منفی اثرات مرتب ہوں گے اور اس کا پاکستان کو بھی نقصان ہو گا۔اسلام آباد … حکومت کی اتحادی جماعتوں نے عزم ظاہر کیا ہے کہ وہ تاریخ بدلیں گے اور سول حکمرانی یقینی بنائیں گے۔ وزیراعظم کی زیر صدارت حکومتی اتحادی جماعتوں کا اجلاس ہوا جس میں اتحادیوں نے حکومت کو یقین دہانی کرائی کہ تاریخ بدلیں گے اور سول حکمرانی یقینی بنائیں گے۔ ذرائع کے مطابق ایم کیو ایم کے رہنما فاروق ستار نے یقین دلایا کہ ان کی جماعت پارلیمنٹ میں قرار داد کی حمایت کرے گی، حکومتی اتحادی ہونے کے ناطے اچھے برے حالات میں حکومت کے ساتھ ہیں تاہم انہوں نے حکومت سے کہا کہ ایم کیو ایم کامشورہ یہی ہے کہ کسی قسم کی محاذ آرائی سے گریز کیا جائے۔ اسلام آباد … وفاقی وزیر قانون مولا بخش چانڈیو نے کہا ہے کہ ہمارے وزیراعظم گیلانی ہیں اور رہیں گے، پارلیمنٹ کے خلاف تمام سازشیں اور تجزیے غلط ثابت ہوں گے۔ اتحادی جماعتوں کے اجلاس کے بعد پارلیمنٹ ہاوٴس کے باہر میڈیا سے گفتگو کرتے ہوئے مولا بخش چانڈیو کا کہنا تھا کہ جب کہا جائے کہ پارلیمنٹ غیر موٴثر ہوگئی تو پارلیمنٹ کو موٴثر ہو کر دکھانا پڑے گا اور جب کہا جائے کہ پارلیمنٹ کام کی نہیں تو قرار داد پیش کرنی پڑتی ہے۔ انہوں نے کہا کہ کبھی کبھار اداروں کو بول کر اپنی اہمیت ثابت کرنی پڑتی ہے۔ مولا بخش چانڈیو نے کہا کہ وزیراعظم یوسف رضا گیلانی کے ساتھ ارکان پارلیمنٹ بھی سپریم کورٹ جائیں گے۔ میڈیا کے سوالات کے جوابات دیتے ہوئے وفاقی وزیر قانون نے کہا کہ حکومت نے جب ضروری سمجھا تو انتخابات کا اعلان کردے گی، جمہوری ملکوں میں قبل از وقت انتخابات ہوتے ہیں، اسفند یار ولی کی قرار داد ضرور منظور ہوگی۔ وفاقی وزیر قانون مولا بخش چانڈیو کا کہنا تھا کہ فوج کے ساتھ کوئی جنگ نہیں۔لاہور…پاکستانی اداکار و گلوکار علی ظفر کا کہنا ہے کہ معروف بھارتی گلوکار کشور کمار سے موازنہ کیا جانا ان کے لیے باعث فخر ہے۔ 2003 میں موسیقی کی دنیا میں قدم رکھنے والے علی ظفر آجکل بالی ووڈ میں بطور اداکار نام تو کما رہے ہیں لیکن ان کا کہنا ہے کہ میوزک سے ان کا خاص کنیکشن ہے اور ہمیشہ رہے گا۔ علی ظفر کے کیرئیر کے آغاز سے ہی ان کا موازنہ کشور کمار سے کیا گیا ہے، اور اب جب وہ کشور دا کی طرح ایکٹر بھی بن گئے ہیں تو وہ خود بھی اس اتفاق سے حیران ہیں۔ ان کے مطابق کشور کمار سے موازنہ ان کے لیے کسی اعزاز سے کم نہیں لیکن وہ خود کو کشور کمار سے سامنے کچھ نہیں سمجھتے۔علی ظفر نے یہ بھی اعتراف کیا ہے کہ وہ ہمیشہ سے کشور کمار سے متاثر رہے ہیں اور یہ بات ان کی پہلی البم سے ہی صاف ظاہر ہوتی ہے۔ اسلام آباد … صدر آصف علی زرداری نے کہا ہے کہ فوج کے ساتھ معاملات ٹھیک ہورہے ہیں، عدلیہ کے ساتھ معاملات ٹھیک ہیں اور ان سے ٹکراوٴ نہیں چاہتے۔ وزیراعظم ہاوٴس میں اتحادی جماعتوں کے اجلاس سے خطاب کرتے ہوئے صدر آصف علی زرداری کا کہنا تھا کہ ہم نے ایسے حالات پہلے بھی دیکھے ہیں اب بھی دیکھ لیں گے، سیاسی حالات جلد بہتر ہوجائیں گے۔ صدر زرداری نے کہا کہ پارلیمنٹ سپریم ہے اور تمام سیاسی قیادت کا کردار اہم ہے۔ انہوں نے اعتماد کا اظہار کرنے پر اتحادی جماعتوں کا شکریہ ادا کیا۔ دوسری جانب ذرائع کے مطابق وزیراعظم کو سپریم کورٹ میں پیش ہونے کا مشورہ صدر زرداری نے دیا جبکہ بابر اعوان نے صدر اور وزیراعظم کو قانونی معاملات پر بریفنگ دی۔اسلام آباد … آئی ایم ایف کے ساتھ پروگرام ختم ہونے کی وجہ سے پاکستان کو بیرونی ادائیگیوں کے لئے فنڈز کی ضرورت ہے اور اب وزارت اقتصادی امور ورلڈ بینک سے ڈسبسمنٹ لنک انڈیکیٹر disbusement link indicators کے تحت ترقیاتی منصوبوں کے لئے فنڈز جلد حاصل کرنے پر غور کیاجارہا ہے۔ وزارت اقتصادی امور ورلڈ بینک سے ترقیاتی منصوبوں کے لئے جلد فنڈز حاصل کرنے پر غور کررہی ہے۔ اسلام آباد میں وزارت اقتصادی امور کے ذرائع نے جیو نیوز کو بتایا کہ ورلڈ بینک کےdisbursement link indicators، پروگرام کے تحت فنڈز کی جلد منتقلی کا پروگرام زیر غور ہے۔ اس پروگرام کے تحت صحت، تعلیم اور توانائی کے ترقیاتی منصوبوں کے لئے فنڈز کم سے کم وقت میں مل سکیں گے۔ ذرائع کے مطابق ورلڈ بینک سے اس پروگرام پر جلد بات چیت ہوگی۔ پروگرام کے تحت چاروں صوبوں کے لئے فنڈز جلد مہیا ہوسکیں گے۔ ذرائع کا کہنا تھاکہ ڈی ایل آئی پروگرام کے تحت صرف محصولات میں اصلاحات کے لئے 30 کروڑ ڈالر جلد مل سکتے ہیں۔ ذرائع کے مطابق عالمی بینک نے آئندہ 3 سال میں پاکستان کے لئے ساڑھے 5 ارب ڈالر فراہم کرنے کا اعلان کیا ہے۔اسلام آباد…قومی سلامتی کمیٹی نے منصور اعجاز کو 26 جنوری دوپہر تین بجے کمیٹی کے اجلاس میں طلب کر لیا ہے ،منصور اعجاز کو نوٹس پاکستانی سفارت خانے کے ذریعے بھجوانے کا فیصلہ کیا گیا ہے۔ قومی سلامتی کمیٹی کا اجلاسی سنیٹر رضا ربانی کی زیر صدارت ہوا،اجلاس کے بعد میڈیا کو بریفنگ دیتے ہوئے رضا ربانی نے کہا کہ کمیٹی کے اجلاس میں فیصلہ کیا گیا ہے کہ منصور اعجاز جس بھی ملک ہیں ، ان کو کمیٹی اجلاس میں طلبی کا نوٹس متعلقہ ملک میں موجود پاکستانی سفارت خانوں کے ذریعے نوٹس بھیجا جائے گا۔کمیٹی نے منصور اعجاز ، حسین حقانی ، ڈی جی آئی ایس آئی کو میمو گیٹ کے حوالے سے اپنے جوابات 23 جنوری کو کمیٹی سیکرٹریٹ میں جمع کرانے کی ہدایت کی ہے۔اٹارنی جنرل سے درخواست کی ہے کہ میموگیٹ کے حوالے سے بلیک بیری کے فرانزک انوسٹی گیشن کے حوالے سے آر۔آئی۔ایم کے ساتھ ہونے والی خط وکتابت کا ریکارڈ 23 جنوری کو کمیٹی سیکرٹریٹ میں جمع کروائیں۔ اسلام آباد…وزیر خزانہ ڈاکٹر عبد الحفیظ شیخ نے کہا ہے کہ پاکستان اور افغانستان کے درمیان مشترکہ ایوان ہائے صنعت و تجارت مارچ تک قائم کرلیا جائے گا۔ پاک افغان تجارت کا حجم 25 کروڑ ڈالر کے لگ بھگ ہے جسے بڑھایا جائے گا۔ اسلام آباد میں پاکستان اور افغانستان کے درمیان مشترکہ اقتصادی کمیشن کا اجلاس شروع ہوگیا ہے جو دو روز تک جاری رہے گا۔ وزیر خزانہ ڈاکٹر عبد الحفیظ شیخ اپنے افغان ہم منصب ڈاکٹر حضرت عمر ذخیل وال کی زیر صدارت اجلاس کی سربراہی کر رہے ہیں۔ افتتاحی تقریب سے خطاب میں انہوں نے کہا کہ پاکستان،افغانستان کے راستے سڑک اور ریل کے ذریعے تجارتی راستوں کو وسعت دے رہا ہے۔ ان کا کہنا تھاکہ دو سال کے سیلاب اور بین الاقوامی قیمتوں کے چڑھاوٴ کے باوجود معیشت بہتر رہی۔پاکستان سبسڈیز اور اداروں میں بحالی نو اور ٹیکس میں اصلاحات کا عمل جاری رکھے ہوئے ہے۔ اس موقع پر افغان وزیر خزانہ حضرت عمر ذخیل وال نے کہا کہ پاکستان اہم ترین تجارتی دوست ہے۔ وہ چاہتے ہیں کہ اقتصادی کمیشن کے گزشتہ اجلاس میں جو معاملات زیر التواء ہیں انہیں بھی نمٹایا جائے۔ نئی دہلی … بھارتی آرمی چیف جنرل وجے کمار سنگھ نے اپنی عمر سے متعلق تنازعہ پرعدالت سے رجوع کرلیا۔ بھارتی حکومت کے ان کو اس سال ریٹائر کیے جانے کے فیصلے کوآرمی چیف جنرل وی جے سنگھ نے مسترد کرتے ہوئے سپریم کورٹ میں چیلنج کردیا ہے۔ بھارتی آرمی چیف کادعویٰ ہے کہ انکی تاریخ پیدائش 10 مئی 1950 کی بجائے 10مئی1951ہے گو کہ بھارتی فوج کی دستاویزات میں آرمی چیف کی تاریخ پیدائش10مئی 1950ہی درج ہے۔ بھارتی آرمی چیف کادعویٰ ہے کہ وہ اس سال نہیں اگلے سال مئی میں ریٹائرہونگے۔ آرمی چیف کی یہ درخواست بھارتی وزارت دفاع نے مستردکردی تھی۔کراچی …کراچی الیکٹرک سپلائی کمپنی نے16لاکھ روپے سے زائد بل جمع نہ کرانے پرارکان سندھ اسمبلی کے فلیٹس کی بجلی دوبارہ منقطع کردی۔ترجمان کے ای ایس سی کے مطابق ہفتے کوکاٹی گئی بجلی غیرقانونی طور پرازخود بحال کی گئی تھی۔ ترجمان کے ای ایس سی کے مطابق کلفٹن کے علاقے باتھ آئی لینڈ میں واقع ایم پی اے فلیٹس پر کے ای ایس سی کے 16لاکھ تیس ہزار روپے کے بل واجب الادا ہیں۔کے ای ایس سی انتظامیہ نے واجبات کی وصولی اور نادہندگان کے خلاف چلائی جانے والی مہم کے دوران ہفتے کے روز ایم پی اے فلیٹس کی بجلی منقطع کی جو غیر قانونی طور پر بحال کر لی گئی تھی۔کے ای ایس سی نے آج ایک بار پھر کارروائی کرتے ہوئے دوبارہ کنکشن منقطع کردیا ہے۔ترجمان کے ای ایس سی کا کہناہے کہ واجبات کی ادائیگی پر بجلی بحال کردی جائیگی۔ذرائع کے مطابق ایم پی ایز کیلئے اس عمارت میں 10فلیٹس ہیں جہاں اراکین سندھ اسمبلی رشیدہ پنہور،گل محمد جاکھرانی،کلثوم چانڈیو سمیت دیگر رہائش پذیر ہیں۔اسلام آباد … وزیراعظم یوسف رضا گیلانی نے کہا ہے کہ کسی کو عوام کے مینڈیٹ کی تذلیل نہیں کرنی چاہئے، حکومت عدلیہ سمیت کسی ادارے کے ساتھ ٹکراوٴ نہیں چاہتی۔ انہوں نے کہا کہ فوج اور عدلیہ کا حکومت سے اختلاف رائے ہوسکتا ہے، جمہوریت نہ رہی تو ہر چیز ختم ہوجائے گی، سب اکٹھے جائیں گے اکیلے اکیلے کوئی نہیں جائے گا۔پیر کی شب جمہوریت کے حق میں پیش کی جانے والی قرارداد کی منظوری کے بعد قومی اسمبلی کے اجلاس سے خطاب کرتے ہوئے وزیراعظم یوسف رضا گیلانی نے کہا کہ جمہوریت کے حق میں قرار داد منظور ہونے پر ایوان کو مبارکباد پیش کرتا ہوں، اتحادی جماعتوں نے اہم معاملے پر قومی اسمبلی کا اجلاس بلانے کا مشورہ دیا تھا، موجودہ اجلاس اعتماد کا ووٹ لینے کیلئے نہیں بلایا ،ہمیں اعتماد کا ووٹ لینے کی ضرورت نہیں، اگر کسی کو ہماری شکل پسند نہیں تو عدم اعتماد کی تحریک لائے۔ وزیراعظم گیلانی نے کہا کہ 19 جنوری کو عدالت کے احترام میں سپریم کورٹ میں پیش ہورہا ہوں، آج پھر ثابت ہوگیا پارلیمنٹ بالادست اور مقتدر ہے ، این آر او بنانے کی غلطی ہم نے نہیں کی، این آر او کے خالق کے بارے میں بھی معلوم کیا جانا چاہئے،ہم نے تو این آر او نہیں بنایا، بنانے والا باہر ہے۔ انہوں نے کہا کہ اکثریت کا مطلب دوسروں کو بلڈوز کرنا نہیں ہے ادارے مضبوط ہورہے ہیں۔ وزیراعظم گیلانی نے کہا کہ عدالتوں کا سامنا کررہے ہیں، ہمیں کسی سے حب الوطنی کا سر ٹیفکیٹ نہیں لینا۔ وزیراعظم بنتے ہی ججز کو بحال کرنے کا حکم جاری کیا تھا۔ ہمیں تو نہیں پتا تھا کہ 16 جنوری کو کیاہونا تھا۔ جس ادارے کی بحالی کے لئے ڈنڈے کھائے وہی کہے ہم وفادار نہیں ہیں، اتنی قانون سازی کے بعد پارلیمنٹ ربڑ اسٹیمپ کیسے ہوسکتی ہے۔ لاہور…جماعت اسلامی نے حکومت کے مستعفی ہونے اور قابل اعتماد عبوری سیٹ اپ کے قیام کا مطالبہ کیا ہے، منصورہ لاہور میں مختلف وفود سے گفتگو کرتے ہوئے جماعت اسلامی کے امیر سید منورحسن نے کہا کہ ملک میں ایسا عبوری سیٹ اپ قائم کیا جائے جس پر سب کو اتفاق ہو، پیپلز پارٹی کا تصادم اور محاذ آرائی کا رویہ اسے ہمیشہ کیلئے انتخابی سیٹ اپ سے باہر کرسکتا ہے،انہوں نے کہا کہ وزیر اعظم کو توہین عدالت میں طلب کرکے عدلیہ نے عدل و انصاف اور جرات کا مظاہرہ کیا ہے ،تاہم پیپلز پارٹی کا ریکارڈ ہے کہ وہ وزیر اعظم تو بدل سکتی ہے آئین و قانون کی بالا دستی قبول نہیں کرسکتی ۔ اسلام آباد…جے یو آئی نے وزیر اعظم کے سپریم کورٹ میں پیش ہو نے کے فیصلے کا خیر مقد م کرتے ہوئے کہا ہے کہ اس اقدام سے سیاسی بحران کے خاتمے میں مدد ملے گی،جے یو آئی ف کے سیکرٹری جنرل مولانا عبدالغفورحیدری کی جانب سے جاری بیان میں کہا گیا کہ حکومت کا سپریم کورٹ میں جانے کا فیصلہ دانشمندانہ ہے۔ وزیر اعظم کا سپریم کورٹ میں پیش ہونا شرعی ،آئینی اور قانونی تقاضا ہے،جے یو آئی کے نزدیک عدلیہ کا فیصلوں کا احترام ہو نا چاہیے۔ انہوں نے کہا کہ آئینی حدود میں رہ کر ادارے کام کریں گے تو ملک بحرانوں سے بچا رہے گا۔اسلام آباد …مسلم لیگ ن کے صدر محمد نواز شریف نے کہا ہے کہ ان کی جدوجہد کا مقصدمحض اقتدار کا حصول نہیں،وہ جمہوری اداروں کا استحکام،معیشت کی ترقی ،جمہوری روایات کافروغ اورپارلیمنٹ کی بالادستی چاہتے ہیں،آئین ، قانون اور جمہوریت کی بالادستی اور عدلیہ کی حقیقی آزادی پر یقین رکھنے والے اس مقصد میں ان کا ساتھ دیں گے مسلم لیگ ن کے صدرمحمدنواز شریف نے اسلام آباد سے واپس لاہور پہنچنے کے بعدوزیراعلیٰ پنجاب شہباز شریف سے ملاقات کی۔ملاقات میں اپوزیشن سے رابطے بڑھانے کا فیصلہ کیا گیا،مسلم لیگ ن کے ترجمان کے مطابق محمدنواز شریف نے کہا کہ ن لیگ آئین اور قانون کی بالادستی کیلئے جدوجہد کر رہی ہے،اور اس مقصد کیلئے جدوجہد کرنیوالوں کیلئے دروازے ہمیشہ کھلے ہیں،مسلم لیگ ن کے ترجمان کے مطابق نواز شریف کل پیر پگارا کی رحلت پر اظہار تعزیت کیلئے پیر جوگوٹھ جائیں گے،جہاں وہ نئے پیر پگارا پیر صبغت اللہ راشدی سے ملاقات کریں گے۔اسلام آباد … جمہوریت کے حق میں پیش کی گئی قرار داد اکثریت سے منظور کرلی گئی۔ قومی اسمبلی میں جمہوریت کے حق میں قرار داد اسفند یار ولی نے پیش کی تھی جس پر آج رائے شماری کی گئی۔ قرارداد منظور ہونے پر وزیراعظم گیلانی نے ایوان کو مبارکباد دی۔ ذرائع کے مطابق قرار داد میں مسلم لیگ ن کی ترمیم بھی شامل کرلی گئی تھی جس کے تحت حاکمیت صرف اللہ کے پاس ہے۔ قرار داد ترامیم کے ساتھ قومی اسمبلی میں پیش کی گئی تھی جسے نوید قمر نے ایوان میں پڑھ کر سنایا۔ جے یو آئی ف کے لائق علی خان نے بھی حکومتی قرار داد کی حمایت کی، انہوں نے کہا کہ جمہوریت کی مضبوطی کے لئے قرار داد کا حامی ہوں۔ مسلم لیگ ن اور آفتاب شیر پاوٴ نے قومی اسمبلی سے واک آوٴٹ کیا اور ووٹنگ میں حصہ نہیں لیا۔نیویارک…اقوام متحدہ کے سیکریٹری جنرل بان کی مون نے شام کے صدر بشارالاسد سے کہاہے کہ وہ ملک میں لوگوں کی ہلاکتیں اور خون خرابہ ختم کریں اور اپنے عوام کی آواز سنیں۔بان کی مون نے یہ بات ابوظہبی میں بین الاقوامی میٹنگ میں شرکت کے بعد صحافیوں سے کہی۔ان کے نزدیک شام میں ہلاکتوں کی تعداد نا قابل قبول حدتک بڑھ چکی ہے۔مون نے عرب لیگ کے مبصروں پر زوردیاکہ وہ شام میں اپنا کام جاری رکھیں۔ سیکریٹری جنرل نے یہ توقع بھی ظاہر کی کہ اقوام متحدہ کی سلامتی کونسل شام کا بحران حل کرنے کے لیے مشترکہ لائحہ عملاپنائے گی۔بغداد… عراق میں دو کار بم دھماکوں کے نتیجے میں 12 افراد ہلاک اور 28 زخمی ہو گئے۔ بم دھماکے کا پہلا واقع موصل شہر میں پیش آیا۔پولیس کے مطابق دھماکہ ایک رہائشی کمپاؤنڈ میں کھڑی گاڑی میں ہوا۔ جس میں 9 افراد ہلاک اور 12 زخمی ہوئے۔حکام کو اسی علاقے میں بارود سے بھری ایک گاڑی بھی ملی،دوسرا دھماکہ دارالحکومت بغداد کے جنوب میں سو کیلو میٹر دور Hilla شہر میں پیش آیا۔پولیس کے مطابق بمبار گاڑی چلا رہا تھا کہ بارود سے بھری کار دھماکے سے اڑ گئی۔دھماکے کے نتیجے میں تین افراد ہلاک اور 18 زخمی ہوگئے اور کئی گاڑیاں بھی تباہ ہوئیں۔اسلام آباد … چوہدری نثار علی خان نے کہا ہے کہ جمہوریت تقریروں سے نہیں آئین وقانون کی پاسداری سے مضبوط ہوتی ہے ، حکومت کو خطرہ اپنے رویوں اور کارکردگی سے ہے، دنیا میں کہیں بھی وزیراعظم اپنے ہی اداروں کے سربراہوں کا ٹرائل نہیں کرتا۔ پارلیمنٹ کے باہر میڈیا سے گفتگو کرتے ہوئے قومی اسمبلی میں مسلم لیگ ن کے پارلیمانی لیڈر چوہدری نثار علی خان نے کہا کہ ترامیم مسترد ہونے کے بعد ہمارے پاس واک آوٴٹ کے سوا کوئی چارہ نہ تھا، تمام اتحادی جماعتوں نے ایک ایک کرکے ہماری ترامیم کو مسترد کیا۔ انہوں نے کہا کہ اپوزیشن نے 4 بنیادی ترامیم پیش کی تھیں جس میں عوامی مسائل اٹھائے گئے تھے، ترمیم کے ذریعے حکومت کو عوام کی خدمت یاد دلانے کی کوشش کی، ہم نے حکومت کو خدا یاد دلادیا جسے وہ مان گئے۔ چوہدری نثار نے کہا کہ حکومت نے عوام کے لئے پیش کی گئی قرار داد کو مسترد کردیااور ایمان اور قانون کے خلاف قرار داد تیار کی۔ انہوں نے کہا کہ حکومت نے پارلیمنٹ کو ڈھال بنایا، لوٹے گئے 60 ملین ڈالر بچانے کے لئے پارلیمنٹ کو استعمال کیا جارہا ہے، حکومتی قرار داد چند افراد کی نا اہلی اور جرائم کو بچانے کے لئے تھی۔ انہوں نے کہا کہ اے این پی اور ایم کیو ایم عوام سے وعدے کر کے خود عیاشیاں کرتے ہیں، حلف اٹھانیوالے اپنا حلف بھول گئے اور ہماری ترمیم کو مسترد کرایا ، ان کا معاملہ ان کے ووٹر جانیں۔ چوہدری نثار نے کہا کہ حکومت نے 4 سال گزار دیئے ،عوام کیلئے کچھ نہیں کیا گیا ۔ اسلام آباد…پیپلزپارٹی کی قیادت، بعض وفاقی وزراء اور سینئر رہنماوٴں نے وزیراعظم کے سپریم کورٹ کے سامنے پیش ہونے کے اعلان کو سراہا ہے۔ ان کا کہنا ہے کہ پارٹی صحیح، قابل احترام اور آئینی موقف اپنانے پر وزیراعظم کے ساتھ کھڑی ہو گی۔صدر آصف علی زرداری اور وزیر اعظم یوسف رضا گیلانی کی زیر صدارت پیپلزپارٹی کے سینئر رہ نماوٴں اور بعض وفاقی وزراء کا اجلاس ایوان صدر میں ہوا۔ صدارتی ترجمان فرحت اللہ بابر کے مطابق اجلاس میں موجودہ صورت حال کا تفصیلی جائزہ لیا گیا۔ اجلاس میں حکومت اور پارٹی کو درپیش چیلنجز پر قابو پانے کے طریقے زیر بحث آئے۔ اور اتحادیوں کی طرف سے حکومت کی حمایت پر شکریہ ادا کیا گیا۔ اجلاس میں شریک چیئرمین آصف علی زرداری اور وزیراعظم کی قیادت پر اعتماد کا اظہار کیا گیا۔ اجلاس میں فریال تالپور، نیئر بخاری ، امین فہیم ،رحمان ملک ، منظور وٹو ، خورشید شاہ ، نوید قمر ، بابر اعوان ، رضا ربانی، فیصل رضا عابدی ، ، قمر زمان کائرہ، راجا پرویز اشرف ، فرحت اللہ بابراوردیگررہنما شریک ہوئے۔لاہور…سیکرٹری صحت پنجاب جہانزیب خاں نے کہا ہے کہ انسٹی ٹیوٹ آف کارڈیالوجی کی فارمیسی سے مریضوں کو فراہم کی جانے والی ادویات معائنے کے لیے بھی دی گئی ہیں اگر ادویات میں خرابی پائی گئی تو ذمہ داروں کے خلاف کاروائی کی جائے۔لاہور میں کنگ ایڈورڈ میڈیکل یونیورسٹی میں میڈیا سے گفتگو کرتے ہوئے انہوں نے کہا گزشتہ سال دو سو کے قریب پولیو کیس سامنے آنا تشویشناک ہے۔ اس سے حوالے سے حکمت عملی بہتر بنانے کی ضرورت ہے۔انہوں نے کہا کہ ڈینگی کنٹرول قوانین 30 نومبر 2012 تک نافذ رہیں گے۔ انہوں نے بتایا کہ کہ گذشتہ دنوں سامنے آنے والی پراسرار بیمار ی کی تحقیقات کیلئے کمیٹی بنادی ہے اور انسٹی ٹیوٹ آف کارڈیالوجی کو 8 ادویات کے استعمال سے روک دیا ہے۔لندن … ایم کیو ایم حکومتی موقف سے مطمئن نظر نہیں آرہی ہے اور وزیر اعظم کی قومی اسمبلی میں تقریر کو تشویش کی نگاہ سے دیکھا جارہا ہے۔ملک کی سیاسی صورتحال پر رات گئے ایم کیو ایم کی اعلیٰ قیادت کا اجلاس ہوا جس سے ایم کیو ایم کے قائد الطاف حسین نے خطاب کیا۔ذرائع کے مطابق ایم کیو ایم کے قائدالطاف حسین نے رہنماوٴں کو ہدایت کی ہے کہ سپریم کورٹ کے احکامات کی روشنی میں موجودہ سیاسی صورتحال پرلائحہ عمل طے کیا جائے۔اس سلسلے میں ایم کیو ایم نے آج ارکان قومی و صوبائی اسمبلی کا اجلاس طلب کیا ہے ۔ارکان پارلیمنٹ کی مشاورت سے رابطہ کمیٹی آئندہ کا لائحہ عمل طے کرے گی۔ ایم کیوایم رابطہ کمیٹی پریس کانفرنس کے ذریعے اپنے موقف سے آگاہ کرے گی۔ذرائع نے بتایا کہ ایم کیو ایم این آر او کی مخالفت اور حکومت کو اداروں کے تصادم سے گریز کرنے کا مشورہ دے گی۔لاہور…لاہور میں جنوبی چھاوٴنی پولیس نے کرکٹ میچ پر جواء کرانے والے 8 بکی گرفتار کر کے کمپیوٹرز اور دیگر آلات برآمد کر لیے ہیں۔جنوبی چھاوٴنی پولیس کے مطابق علی پارک نادرآباد میں عمر ریاض نے نامی بک میکر نے بک کھولی ہوئی تھی اوربین الاقوامی سطح پر کرکٹ میچوں پر جواء کرا رہا تھا۔پولیس نے مخبری پر چھاپہ مار کر عمر ریاض سمیت آٹھ جواریوں کو گرفتار کر کے کمپیوٹرز، ایل سی ڈیز،ٹیلی فون ایکسچینج اور کیش قبضے میں لے لیا۔ملزمان کے بھارتی بک میکروں کے ساتھ رابطوں کا انکشاف ہوا ہے۔تاہم مزید تفتیش جاری ہے۔روم…اٹلی میں تفریحی بحری جہازکے حادثے میں لاپتہ ہونے والے انتیس کی تلاش کیلئے ریسکیوآپریشن جاری ہے۔ ریسکیواہلکارجہازکے اندراترگئے۔تفریحی جہازکوسٹاکانکارڈیاجمعے کے روزسمندری چٹان سے ٹکرا گیا تھا حادثے میں چھ افرادہلاک ہوئے اورچارہزارسے زائدافرادکوبچالیاگیاتھاتاہم ا ب بھی انتیس افرادلاپتہ ہیں جن کی تلاش کیلئے ریسکیواہلکارآدھے غرق ہوئے جہاز پرپہنچے۔ سمندرکی سطح پر ابھرے ہوئے کنارے پردوڑتے ہوئے رسیوں کی مددسے وہ جہازکے اندراترے جس کی ویڈیوجاری کردی گئی ہے۔ جہازکے اندرہرشے بکھری ہوئی نظرآرہی ہے۔لاپتہ افرادکی تلاش میں ناکامی پرریسکیواہلکارہیلی کاپٹرکے ذریعے باہرنکلے جبکہ جہاز میں موجوڈھائی ہزارٹن تیل سمندرمیں بہنے کاخدشہ بھی ظاہرکیاجارہاہے۔فیصل آباد. .. . . . . .شدید دھند کے باعث پنڈی بھٹیاں سے فیصل آباد تک موٹر وے عام ٹریفک کے لئے بند کر دی گیا ہے۔ موٹروے پولیس کے مطابق رات گئے دھند کی شدت میں بھی اضافہ ہو گیا ہے۔پنڈی بھٹیاں سے فیصل آباد تک حد نگاہ صفر ہو نے کی وجہ سے موٹروے بند کر دی گئی ہے جبکہ کوٹ مومن سے آٹھ کلو میٹر کے علاقے میں بھی دھند کی شدت میں اضافہ ہو رہا ہے۔پشاور سے رشکئی تک کے 40 کلو میٹر تک کا ایریا ہیوی ٹریفک کے لئے بند کر دیا گیا ہے۔ترجمان موٹروے پولیس کے مطابق صبح تک دھند میں مزید اضافے کا امکان ہے۔ڈرائیورحضرات غیر ضروری سفر سے گریز اورفوگ لائیٹس کا استعمال کریں۔لندن…برطانیہ میں مشہورزمانہ جیمز بانڈفلموں میں استعمال ہونے والی حیرت انگیز اورعجوبہ گاڑیوں کی نمائش سترہ جنوری سے شروع ہوگی۔برطانوی جاسوسی کردارجیمز بانڈ007 پربنائی گئی پہلی فلم ڈاکٹرنو پچاس برس قبل ریلیزہوئی تھی۔ اس سیریز کی فلموں کی ایک خصوصیت ان میں بھاگتی دوڑتی انوکھی اورباکمال گاڑیاں بھی ہیں جودھوئیں کی جگہ گولیاں برساتی اورمیزائل بھی داغ سکتی ہیں اوردشمنوں میں گھرے بانڈ کوبچانے کیلئے کشتی ،آبدوزاورہیلی کاپٹرکاروپ بھی دھارلیتی ہیں۔سترہ جنوری کوبانڈسیریزکے پچاس برس مکمل ہونے پر برطانیہ کے نیشنل موٹرمیوزیم میں جیمزبانڈ کی فلموں میں استعمال کی گئی حیرت انگیزگاڑیوں کی نمائش ہوگی جوسال بھرجاری رہے گی۔ نمائش کاافتتاح مختلف فلموں میں بانڈگرلزکاکرداراداکرنے والی اپنے دورکی حسین اداکارائیں کریں گی۔لاہور… لاہور کے علاقے شیرا کوٹ میں شوہر نے تلخ کلامی پر فائرنگ کرکے بیوی کوقتل کردیا اورفرارہوگیا۔تھانہ شیرکوٹ پولیس نے موقع پر پہنچ کر لاش پوسٹ مارٹم کے لیے بھجوادی۔مقتولہ کے بھائی کے مطابق 2008ء میں ان کے خاندان میں وٹے سٹے کی شادیاں ہوئی تھیں۔ اسکی بہن ذکاء اللہ سے بیاہی گئی جس کے ہاں دوبیٹیاں بھی پیداہوئیں۔ میاں بیوی میں تلخ کلامی ہوئی جس پر ذکااللہ نے سمیرا کو قتل کردیا۔حیدرآباد.. . .. .. . حیدرآباد کے قریب واقع کنرمیں اوجی ڈی سی ایل کے عارضی ملازمین اور انتظامیہ کے درمیان مذاکرات کامیاب ہوگئے۔ ملازمین کا پانچ روز سے جاری احتجاجی دھرنا ختم،آئل اینڈ گیس فیلڈ کا دروازہ کھول دیا گیا۔کنر او جی ڈی سی ایل کے عارضی ملازمین نے 5 روز قبل مطالبات کی منظوری کے لیے فیلڈ کے مرکزی دروازے پر دھرنا دے کر ایم ڈی ودیگر افسران کو یرغمال بنا لیا تھا،تاہم آج وزارت پیٹرولیم کے جوائنٹ سیکریٹری خالد اصغر نے ملازمین اور فیلڈ انتظامیہ سے 8 گھنٹے طویل کامیاب مذاکرات کے بعد ان کے تمام جائز مطالبات منظور کرنے کا اعلان کیا۔ملازمین نے مطالبات کی منظوری کے بعد دھرنا ختم کرکے فیلڈ کا مرکزی دروازہ کھول دیا،مذاکرات میں صوبائی وزیر زاہد بھرگڑی بھی شریک ہوئے۔اسلام آباد…پنجاب اور خیبر پختونخوا کے نہری علاقوں میں اگلے دو سے تین روز کے دوران شدید دھند کا امکان ہے۔ محکمہ موسمیات کے مطابق آئندہ 24 گھنٹوں کے دوران ملک کے بیشتر علاقوں میں موسم سرد اور خشک رہے گا تاہم کشمیر اور ملحقہ پہاڑی علاقوں میں چند ایک مقامات پر بارش اور برفباری کا امکان ہے ۔ گزشتہ روز مری سمیت گلیات میں چھتیس انچ برفباری رکارڈ کی گئی۔ وادی نیلم ، لواری ٹاپ ،کالام ، مالم جبہ اوراسکردو میں 4 فٹ برفباری رکارڈ کی گئی۔ جبکہ کم سے کم درجہ حرارت پاراچنار میں منفی 14 ڈگری سینٹی گریڈ رکارڈ کیا گیا۔محکمہ موسمیات کے مطابق آج دارالحکومت اسلام آباد اورراولپنڈی میں کم سے کم درجہ حرارت ایک ڈگری سینٹی گریڈ، لاہور میں 02 ، کراچی میں12، پشاور میں4، کوئٹہ میں منفی1،اسکردو میں منفی13،قلات میں02، زیارت میں منفی 08،مری میں منفی 03اورگلگت میں منفی 05ڈگری سینٹی گریڈ رہنے کی توقع ہے۔بیجنگ…چین نے قومی استحکام اورترقی کوبرقراررکھنے کیلئے پاکستان کی تمام سیاسی قوتوں کی حمایت کااعلان کیاہے۔چینی وزارت خارجہ کے ترجمان نے بیجنگ سے جاری ایک بیان میں کہا ہے کہ پاکستان کی حالیہ صورت حال پر ایک پڑوسی دوست ملک کی حیثیت سے چین پاکستان کی تمام سیاسی قوتوں کی حمایت کرتاہے۔بیان میں مزید کہا گیا ہے کہ چین دیگرملکوں کے داخلی معاملات میں مداخلت نہ کرنے کے اصول پر عمل پیراہے اور پاکستان کی اقتصادی ترقی اور سماجی استحکام کیلئے تمام سیاسی قوتوں کی حمایت کرتا ہے تاکہ اتحاد اورہم آہنگی قائم رکھی جاسکے۔دبئی … پاکستان اور انگلینڈ کی کرکٹ ٹیموں کے درمیان متحدہ عرب امارات کی سرزمین پر تقریباً ڈیڑھ ماہ طویل دورے کا آغاز آج دبئی ٹیسٹ سے ہو رہا ہے۔ موجودہ صورتحال میں ایشین بیسٹ ٹیم پاکستان اور عالمی نمبر ایک انگلینڈ نے مورچے سنبھال لیے ہیں۔ پاکستان کرکٹ ٹیم نے گزشتہ ڈیڑھ برس میں کھیلے گئے میچز میں سے صرف ایک میں شکست کھائی ہے جبکہ دیگر ایشین ٹیمیں بھارت اور سری لنکا کی مسلسل شکستوں کے پیش نظر کامیابیوں کے اعتبار سے پاکستان کو ایشیا کی بہترین ٹیم کا درجہ حاصل ہے۔میچ پاکستانی وقت کے مطابق صبح 11 بجے شروع ہو گا۔ پاکستان کرکٹ ٹیم کے کپتان مصباح الحق اور انگلینڈ کے کپتان اینڈریو اسٹراس نے تسلیم کیا ہے کہ سیریز میں بیٹسمینوں پر دباوٴ ہو گا۔ دبئی اسپورٹس سٹی کی وکٹ اسپن بولنگ کیلئے سازگار ہے۔ یہ بات یقینی ہے کہ پاکستان سعید اجمل اور عبدالرحمن کو میچ میں کھلائے گا۔ اسٹراس نے کہاکہ اگر وکٹ اسپنرز کے لیے مددگار ہے تو پھر دو اسپنرز کا آپشن استعمال کر سکتے ہیں۔ پاکستان نے دبئی اسپورٹس سٹی میں دو ٹیسٹ کھیلے ہیں۔ ایک میں کامیابی پاکستان کا مقدر بنی۔ اکتوبر میں سری لنکا کو شکست دینے والی پاکستانی ٹیم کے 13وکٹ اسپنر سعید اجمل، عبدالرحمن اور محمد حفیظ کے حصے میں آئے۔ 2010ء میں پاکستان اور جنوبی افریقا کا ٹیسٹ ڈرا ہوا۔ 25 میں سے 11 وکٹیں اسپنرز کو ملیں۔ اسٹراس نے کہاکہ ہماری نفسیات یہ ہے کہ ایسی ٹیم تشکیل دی جائے جو کامیابی حاصل کرے۔ مصباح کا کہنا ہے کہ اس وکٹ پر جس ٹیم کی بیٹنگ کلک کرے گی اسے سبقت حاصل ہو گی۔ اسپنرز کے ساتھ فاسٹ بولروں کا کردار بھی اہم ہو گا۔ ہم نے گزشتہ بار یہاں جو ٹیسٹ کھیلا تھا وکٹ اس سے بہتر دکھائی دے رہی ہے۔فیصل آباد … فیصل آباد میں شدید دھند کے باعث فیصل آباد تا لاہور موٹر وے ہر قسم کی ٹریفک کے لئے بند کردی گئی ہے۔فیصل آباد شدید دھند کی لپیٹ میں ہے۔دھند کی وجہ سے فیصل آباد سے لاہور تک موٹر وے تمام تر ٹریفک کے لئے بند کردی گئی ہے۔ موٹر وے پولیس کا کہنا ہے کہ جیسے ہی موسم صاف ہوگا موٹر وے کو کھول دیا جائے گا۔ فیصل آباد شیخوپورہ روڈ پر گاڑیوں کی آمد و رفت جاری ہے۔ ٹریفک پولیس کی جانب سے ڈرائیورز کو ہدایت کی گئی ہے کہ گاڑی کی رفتار کم رکھیں اور فوگ لائیٹ روشن رکھیں۔ادھرصبح کے اوقات میں آفس ،دفاتر اور تعلمیی اداروں میں جانے والے طلبہ کو دھند کے باعث مشکلات کا سامنا ہے۔لاہور/پشاور… پنجاب اور خیبر پختونخوا کے کئی علاقوں میں شدیددھند چھائی ہوئی ہے جس کی وجہ سے موٹر وے کو لاہور سے فیصل آباد اور پشاور سے رشکئی تک ٹریفک کے لیے بند کر دیا گیا ہے۔ ترجمان موٹروے پولیس کے مطابق پنجاب میں پنڈی بھٹیاں انٹرچینج سے فیصل آباد تک شدید دھندکے سبب حد نظر صفر ہو گئی ہے جس کی وجہ سے موٹروے ٹریفک کیلئے بند کردی گئی ہے۔ ادھر خیبر پختونخوا میں بھی دھند کے باعث پشاور اسلام آباد موٹروے کو پشاور سے رشکئی نوشہرہ انٹرچینج تک ہر قسم کی ٹریفک کیلیے بند کردیا گیا ہے۔ موٹروے ترجمان کا کہنا ہے کہ پشاور سے اسلام آباد جانے والوں کو جی ٹی روڈ استعمال کرنے کی ہدایت کی گئی ہے۔فیصل آباد … فیصل آباد کی صنعتیں آج مسلسل 27 ویں روز بھی بند ہیں۔ صنعتکاروں کا کہنا ہے کہ پیدواری عمل بند ہونیکی وجہ سے سے اڑھائی لاکھ مزدور فارغ اور ساڑھے چار لاکھ کی تنخواہیں آدھی کر دی گئی ہیں۔۔محکمہ سوئی گیس نے 22 دسمبر سے ٹیکسٹائل اور نان ٹیکسٹائل اداروں کو غیر معینہ مدت کیلئے گیس کی فراہمی بند کر دی تھی جو تاحال بحال نہیں ہو سکی اور مسلسل 27 ویں روز بھی صنعتوں کا پہیہ رکا ہوا ہے۔ صنعتکاروں کے مطابق گیس کی عدم فراہمی کے باعث صنعتوں میں پیدواری عمل رکنے سے اربوں روپے کا نقصان ہو چکا ہے۔پاکستان ٹیکسٹائل ایکسپورٹرز ایسوسی ایشن کے چیئرمین رانا عارف توصیف کے مطابق نا مساعد حالات کے باعث جرمنی میں ہونیوالی ٹیکسٹائل مصنوعات کی سالانہ نمائش” ہیم ٹیکسٹائل “ میں ملنے والے برآمد آرڈرز 25 ملین ڈالر سے کم ہو کر صرف 3 ملین ڈالر رہ گئے ہیں۔ صنعتوں میں پیدواری عمل بند ہونے اور کاروباری سرگرمیاں ختم ہونے کے باعث فیصل آباد کے صنعتی اداروں سے 2 لاکھ 46 ہزار مزدور فارغ اور 4 لاکھ 59 ہزار آدھی تنخواہ پر کام کر رہے ہیں انہوں نے حکومت سے گیس و بجلی کے بلوں کی دو سالہ اقساط میں وصولی کا مطالبہ کیا ہے۔اسلام آباد… سپریم کورٹ نے اپنے احکامات کا مذاق اڑانے پر وفاق کے وکیل بابراعوان کا لائسنس معطل کردیا ہے، عدالت نے کہاہے کہ جب تک صدرمملکت ، نیا وکیل مقرر نہیں کرتے تب تک ، بھٹو ریفرنس کی سماعت ملتوی رہے گی۔ چیف جسٹس افتخارچودھری کی سربراہی میں سپریم کورٹ کے لارجر بنچ نے بھٹو ریفرنس کیس کی سماعت کی ، اس سے پہلے عدالت نے بابراعوان کو اس نوٹس کی بھی سماعت کی جو توہین عدالت کی کارروائی کے سلسلے میں اظہاروجوہ کے طور پر جاری ہوا تھا ، سپریم کورٹ نے میموگیٹ کیس کے عبوری حکم پر انہیں اظہاروجوہ کا نوٹس جاری کیا تھا ،اس پر سپریم کورٹ کے باہر بابراعوان نے میڈیا سے گفت گو میں پھرمذاق پر مبنی ریمارکس دئے ، بابراعوان نے آج عدالت کوکہاکہ وہ اپنا وکیل مقرر کرناچاہتے ہیں، انہیں وقت دیاجائے، چیف جسٹس نے ریمارکس میں کہاکہ جہاں عدالتوں کی عزت نہیں رہتی ،وہاں سسٹم ڈی ریل ہوتا ہے،عدالت کے پوچھنے پر بابراعوان نے بتایاکہ ماضی میں انہیں دو بار ایسے نوٹس مل چکے ہیں، صدرسپریم کورٹ بار یاسین آزاد نے کہاکہ عدالت موقع دے کوئی درمیانی راستی نکل آئے گا ، بعد میں عدالت نے حکم جاری کرتے ہوئے کہاکہ بار او بنچ کا رشتہ باہمی اعتماد کا ہے، بابراعوان نے انتہائی نفرت آمیز الفاظ استعمال کئے، سپریم کورٹ جیسے ادارے کی عزت نہ کی جائے تو انصاف فراہمی بہت مشکل ہوجاتی ہے، بابراعوان کو جواب دینے کا وقت دیا گیا ،لیکن وہ ناکام رہے، عدالت نے انکا لائسنس معطل کرتے ہوئے اٹارنی جنرل کو کہاکہ وہ جاکر صدر کو بتائیں ، عدالت نے بابراعوان کی تعلیمی اسناد اور وکیل بننے کا تمام رکارڈ بھی طلب کرلیا، سماعت کے اختتام پر چیف جسٹس نے بابراعوان کو کہاکہ سوری ، ہم ایسا کرنے پر مجبور تھے، بابراعوان نے جواب میں کہا واللہ خیرالرازقین۔قوم پرست رہنما جی ایم سید کا یوم پیدائش آج منایا جارہا ہےحیدرآباد… سندھ کے قوم پرست رہنما جی ایم سید کا 108واں یوم پیدائش آج منایاجارہاہے۔آبائی شہر سن میں ان کے فکروفلسفے کے پیروکار انہیں خراج عقیدت پیش کررہے ہیں۔ دریائے سندھ کے کنارے قدیم شہر سن میں سترہ جنوری 1902 کوپیدا ہونے والے غلام مرتضی شاہ سید عرف جی ایم سیدکی زندگی عملی سیاست کی شاندارمثال سمجھی جاتی ہے۔ وہ 1923 میں کراچی ڈسٹرکٹ بورڈ کے صدر منتخب ہوئے،انہوں نے1930 میں سندھ ہاری کانفرنس کا انعقاد کیا۔ 1944میں جی ایم سید نے پاکستان کے حق میں قرارداد منظور کرائی تو یہ کارنامہ سنہری حرفوں میں لکھاگیا۔ 1969 میں انہوں نے سندھ یونائٹیڈ فرنٹ پارٹی کی بنیاد ڈالی جس کے بعد بڑی تعداد میں کارکن ان کی عملی سیاست کے پرچم تلے ایک ہونے لگے۔ سائیں جی ایم سید کے 108ویں یوم پیدائش کے موقع پرآبائی شہر سن کوپارٹی پرچموں سے سجایاگیاہے ۔مزار پر ان کے فکر وفلسفے کے پیرو کار انہیں خراج عقیدت پیش کررہے ہیں۔ سندھو دریا اور سندھ سے محبت کا اندازہ اس بات سے بھی لگایا جاسکتا ہے کہ وہ دریا کے کنارے اپنی اوطاق پرگھنٹوں صوفیانہ محفل سجائے رکھتے اور فکراورفلسفے کا پرچار کرتے۔ سایئں جی ایم سید اس دریا کنارے بیٹھ کرمحفلوں کے ساتھ ساتھ لوگوں سے ملاقات کرتے تھے۔ سایئں جی ایم سید کی زندگی کا ایک طویل حصہ اپنی حویلی میں نظر بندی میں گزرا۔انہوں نے بیشتر کتابیں اسی نظر بندی کے دوران لکھیں اور آج بھی اس قدیم حویلی میں ان کے ذاتی استعمال کی اشیاء ،کتابیں اور لائبریری کو محفوط رکھا گیا ہے۔ ان کے پوتے سید جلال محمود شاہ کا کہنا تھاکہ جی ایم سید نے قیام پاکستان کے لیئے اہم کردار ادا کیا وہ 1940 کی قرارداد کی اصل روح کے مطابق صوبوں کی خودمختاری کے حامی تھے۔ سائیں جی ایم سید قیام پاکستان کے ہیروز میں سے ایک ہیں ان کا تحریک آزادی میں ایک اہم کردار رہا۔ یہی وجہ ہے کہ ان کا نام تاریخ میں ہمشیہ زندہ رہے گا۔دبئی… پاکستان کے خلاف پہلے ٹیسٹ میچ میں انگلینڈ نے ٹاس جیت کر بیٹنگ کا فیصلہ کیا ہے۔ انگلینڈ کی ٹیم کپتان اسٹراس کی قیادت میں اے این کک، ٹروٹ، پیٹرسن، بیل، مورگن، ایم جے پرائر، براڈ، جی پی سوان، اینڈرسن، اور ٹرملیٹ پر مشتمل ہے جبکہ پاکستانی ٹیم کپتان مصباح الحق کی قیادت میں محمد حفیظ، توفیق عمر، اظہر علی، یونس خان، اسد شفیق، عدنان اکمل، عبد الرحمن، عمر گل، سعید اجمل اور اعزاز پر مشتمل ہے۔ واضح رہے کہ دونوں ٹیموں کے درمیان متحدہ عرب امارات کی سرزمین پر تقریباً ڈیڑھ ماہ طویل دورے کا آغاز ہوا ہے۔ موجودہ صورتحال میں ایشین بیسٹ ٹیم پاکستان اور عالمی نمبر ایک انگلینڈ نے مورچے سنبھال لیے ہیں۔ پاکستان کرکٹ ٹیم نے گزشتہ ڈیڑھ برس میں کھیلے گئے میچز میں سے صرف ایک میں شکست کھائی ہے جبکہ دیگر ایشین ٹیمیں بھارت اور سری لنکا کی مسلسل شکستوں کے پیش نظر کامیابیوں کے اعتبار سے پاکستان کو ایشیا کی بہترین ٹیم کا درجہ حاصل ہے۔ پاکستان کرکٹ ٹیم کے کپتان مصباح الحق اور انگلینڈ کے کپتان اینڈریو اسٹراس نے تسلیم کیا ہے کہ سیریز میں بیٹسمینوں پر دباؤ ہو گا۔ دبئی اسپورٹس سٹی کی وکٹ اسپن بولنگ کیلئے سازگار ہے۔راولپنڈی … راولپنڈی کے علاقے مریڑ چوک میں پولیس کی تیز رفتار وین نے تین موٹر سائیکل سواروں کو کچل دیا۔حادثے میں 17 سالہ لڑکا جاں بحق جبکہ دو شدید زخمی ہو گئے۔ تفصیلات کے مطابق راولپنڈی میں واقع ایک کاروباری مرکز کے تین کارکن ڈیوٹی سے واپس اپنے گھروں کو جا رہے تھے۔جونہی وہ مریڑ چوک پہنچے تو مخالف سمت سے آتی تیز رفتار پولیس وین ان پر چڑھ دوڑی جس کے نتیجے میں 17 سالہ شیخ راحیل موقع پر ہی جاں بحق ہو گیا جبکہ موٹر سائیکل پر موجود باقی دو افراد شدید زخمی ہو گئے جنہیں تشویشناک حالت میں ڈسٹرکٹ ہیڈ کوارٹر اسپتال راولپنڈی داخل کروا دیا گیا ہے۔ جاں بحق ہونے والے 17 سالہ نوجوان شیخ راحیل کی میت اس کے گھر واقع ڈھوک چودھریاں راولپنڈی منتقل کر دی گئی ہے۔عینی شاہدین کے مطابق پولیس وین حادثے کے فورا بعد جائے وقوعہ سے نکل گئی اور مقامی افراد نے زخمیوں کو اسپتال پہنچایا ،دوسری جانب پولیس گاڑی اور ڈرائیور کی شناخت بتانے سے گریز کر رہی ہے۔لندن…این جی ٹی…انٹارکٹیکا سے دنیا کا نایاب سفید رنگ کا پینگوئن دریافت کیا گیا ہے ۔اس منفرد پینگوئن کا جسم عام پینگوئن کی طرح سیاہ وسفید کے بجائے مکمل طور پر سفید ہے جبکہ اس کی پیٹھ پر ہلکا بھورا رنگ بھی نمایاں ہے ۔رنگت کے علاوہ یہ نادر پینگوئن دنیا میں موجود دیگر پینگوئنز ہی کی طرح ہے جس نے اپنی انفرادیت کے باعث ماہرِ حیواینات کی توجہ بھی حاصل کر لی ہے۔ اس کی منفرد جسمانی رنگت کے با وجود انٹارکٹیکا کے پینگوئنز نے اسے قبول کر لیاہے جواکثر اوقات اپنے ساتھی پینگوئنزکے ساتھ انٹارکٹیکا کے ساحل پر گھومتا نظر آتاہے۔کراچی… قومی ایئرلائن پی ائی اے کی کراچی سے پنجگور جانے والی پرواز کو طیارے میں خرابی کے باعث کراچی ایئر پورٹ پر ہنگامی لینڈنگ کرنی پڑی۔ پی ائی اے کی کراچی سے صبح ساڑھے دس بجے پنجگور روانہ ہونے والی پرواز پی کے 511 کے پائلیٹ نے روانگی کے کچھ دیر بعد ہی اے ٹی آر طیارے میں فنی خرابی کی نشاندہی پر ہنگامی لینڈنگ کی تیاریاں کا کہا جس کے بعدایئر پورٹ پر ہنگامی لینڈنگ کے انتظامات کئے گئے ،تاہم خوش قسمتی سے کچھ دیر بعد طیارے نے بحفاظت لینڈنگ کرلی طیارے مین 44 مسافر سوارتھے جو تمام محفوظ رہے۔پی ائی اے ذرائع کے مطابق طیارے کے لینڈنگ گیئر میں خرابی پیدا ہوگئی تھی جس کی وجہ سے طیارے کو واپس آنا پڑا۔کراچی…رفیق مانگٹ… آکسیڈنٹس(oxidants ) بلڈ پریشر کو برقرار رکھنے میں مدد دیتے ہیں۔ آکسیڈنٹس بڑھاپے اور کینسر کا موجب بنتے ہیں لیکن حالیہ اس کا مثبت پہلو فشار خون کو نارمل رکھنے میں معاون ہونا بھی سامنے آیا ہے۔ کنگس کالج لندن کے محققین کی طرف سینیچرمیڈیسن میں شائع ایک نئی سائنسی تحقیق میں کہا گیا ہے کہ oxidants جو عمر رسیدگی اور کینسر کے پھیلاوٴکا باعث ہوتے ہیں تاہم ان کا مثبت پہلو یہ ہے کہ آکسیڈنٹس کیمیائی تعامل کے دوران دیگر مالیکیول سے الیکٹران چرا کر ہائی بلڈ پر یشر کو برقرار رکھنے میں مدد گار ہوتے ہیں۔ڈاکٹر فلپ کا کہنا ہے کہ ہماری تحقیق کا مقصد سائنسی کمیونٹی میں آکسیڈنٹس کے متعلق پائے جانے والے خیالات کو تبدیل کرنا ہے اور یہ باور کرانا ہے کہ oxidantsمیں جسم کے اہم ریگولیٹری افعال کو انجام دینے کیلئے صحت مند خلیات پیدا کرنے کی صلاحیت ہے اورانہیں فشار خون کو کم کرنے کیلئے استعمال کیا جاسکتا ہے۔ اسلام آباد… گلگت بلتستان اور آزاد کشمیر کے بالائی علاقوں سمیت شمال مشرقی بلوچستان میں بارش اور برف باری بند ہونے کے بعد اب حالات معمول پر آچکے ہیں۔ محکمہ موسمیات کے مطابق شمالی وبالائی علاقوں میں گزشتہ کئی روز سے جاری شدید سردی کی لہر میں بھی اگلے چند گھنٹوں کے دوران مزید کمی آئے گی۔ ادھر برف سے ڈھکے ملکہ کوہسار مری میں سیاحوں کی آمد کا سلسلہ بھی جاری ہے، سڑکوں سے برف صاف کردی گئی ہے تاہم پھسلن کی وجہ سے مختلف علاقوں میں کئی گاڑیاں پھنس گئیں، گزشتہ شب شدید برف باری کے دوران بجلی کی تاریں گرجانے کی وجہ سے بند ہونے والی بجلی بھی 18 گھنٹوں کے بعد بحال کردی گئی ہے جس کے بعد مری کے مال روڈ پر جیسے زندگی لوٹ آئی ہے۔ رات کے اس پھر بھی مال روڈ سیاحوں سے کھچاکھچ بھرا ہوا ہے اور لوگ سرد موسم کا لطف اٹھارہے ہیں۔ اسکردو، غذر اور گھانچھے سمیت گلگت بلتستان کے بالائی علاقوں میں موسم ابر آلود ہے ،برف باری کے بعد بالائی علاقوں کی بیشتر رابطہ سڑکیں بدستور بند ہیں ،ادھر آزادکشمیر میں بھی موسم صاف ہوچکا ہے،،اہم شاہراہوں سے برف ہٹادی گئی ہے تاہم رابطہ سڑکیں تا حال بند ہیں۔استنبول… ترکی میں پاک فضائیہ کے ٹرینر کا تربیتی طیارہ سمندر میں گرکرتباہ ہوگیا ہے ۔ پاک فضائیہ کی جانب سے جاری اعلامیہ کے مطابق اسکوارڈن لیڈر مسعودحسین معمول کی تربیتی پرواز میں ترکی کے ہوا باز کو فلائنگ کی تربیت فراہم کر رہے تھے۔ اعلامیہ میں بتایا گیا ہے کہ گرنے والے تربیتی طیارے کا کچھ حصہ ، ترک علاقہ ازمیرکے مضافات سے مل گیا جبکہ ترک فضائیہ کی طرف سے مزید سرچ اور ریسکیو کا آپریشن جاری ہے۔ اسکوارڈن لیڈر مسعود حسین ترکی میں بطور فلائنگ انسٹرکٹر خدمات سرانجام دے رہے تھے۔اسلام آباد… لیفٹنٹ جنرل ریٹائرڈ خالدنعیم لودھی نے سیکریٹری دفاع کے عہدے سے اپنی برطرفی کو اسلام آباد ہائی کورٹ میں چیلنج کردیا ہے حکومت نے میموگیٹ کیس میں فریقین کے جواب ، سپریم کورٹ جمع کرانے کے متنازعہ طریقہ کار پر خالدنعیم لودھی کو سیکریٹری دفاع کے عہدے سے برطرف کردیاتھا ، اس سے پہلے حکومت نے ان سے وضاحت بھی طلب کی تھی، خالدنعیم لودھی نے وکیل منیرپراچا کے ذریعے ہائی کورٹ میں درخواست دائر کی ہے جس میں ان کی برطرفی کے حکومتی اقدام کو چیلنج کیا گیا ہے ۔ممبئی…این جی ٹی…حال ہی میں اپنی فلم’ دی ڈرٹی پکچر‘ میں بولڈ اداکاری کا مظاہرہ کرکے صفِ اول کی اداکاروں کو کڑی ٹکر دینے والی ودیا بالن اب ایک اور میدان میں انکا سامنا کرنے اُتر رہی ہیں۔کئی فلموں میں شاندار اداکاری کا مظاہرہ کرکے بے شمار ایوارڈز حاصل کرنے والی ودیا اب آئٹم نمبر بھی کریں گی۔ناصرف ودیا نے آئٹم نمبر کرنے کی ہامی بھرلی ہے بلکہ یہ گاناتھری ایڈیٹس سے بالی ووڈ میں تہلکہ مچانے والے فلمساز و ہدایت کار ودھو ونود چوپڑا کی آنے والی فلم فراری کی سواری کے لیے عکس بند کیا جارہا ہے۔تھری ایڈیٹس کے اہم کردار شرمن جوشی کی بطور سولو ہیرو پہلی فلم فراری کی سواری27اپریل کو سینما گھروں کی زینت بنائی جائے گی۔اسلام آباد… سینئر قانون دان احمد رضا قصوری نے کہاہے کہ سب پر عدلیہ کا احترام لازمی ہے ، بابراعوان جوش کی بجائے ہوش سے کام لیتے تو انہیں لائسنس معطل کا دن نہ دیکھنا پڑتااحمد رضا قصوری نے سپریم کورٹ کے باہر میڈیا سے گفت گو میں کہاکہ سابق وزیراعظم ذوالفقار علی بھٹو کو وکیل سے محروم رکھنے کا تاثر درست نہیں ہے، انکا مقدمہ تو اس وقت کے نامور وکلاء نے لڑا تھا، احمد رضا قصوری نے کہاکہ سپریم کورٹ کے سامنے صدارتی ریفرنس کا معاملہ بھٹو کے عظیم لیڈر ہونے سے متعلق نہیں ہے، عدالت نے تو صرف یہ دیکھناہے کہ وہ مقدمہ قتل میں ملوث تھے یا نہیں۔فیصل آباد … فیصل آباد میں خاتون مریضہ کی سول اسپتال میں مبینہ طور پر بروقت طبی امداد نہ ملنے پر ہلاکت کیخلاف لواحقین نے شدید احتجاج کیا۔لواحقین اور ڈاکٹرز نے ایک دوسرے پر تشدد کرنیکا الزام عائد کیا۔فیصل آباد کے ریلوے کالونی کی رہائشی خاتون خالدہ نسیم کو ہائی بلڈ پریشر کے باعث علاج کے لئے سول اسپتال لایاگیا جہاں خاتون انتقال کرگئی۔جس پر خاتون کے ورثا نے احتجاج کرتے ہوئے الزام عائد کیا کہ ڈاکٹروں کی مبینہ غفلت اور مناسب طبی امداد نہ ملنے پر خاتون انتقال کرگئی۔احتجاج کے دوران اسپتال انتظامیہ اور ورثا میں ہنگامہ آرائی شروع ہوگئی۔ورثا زبردستی خاتون کی لاش کو اسپتال سے باہر لے آئے اور اسپتال مین گیٹ کے سامنے روڈ بلاک کر کے احتجاج شروع کردیا۔مظاہرین نے الزام عائد کیا کہ مریضہ کو برقت طبی امداد فراہم نہیں کی گئی اور لاش کو ورثا کے حوالے کرنے کے بجائے خاتون کے بیٹے اور دیگر رشتیداروں کو ڈاکٹرز اور پیرا میڈیکل اسٹاف نے تشدد کا نشانہ بنایا۔دوسری جانب ڈاکٹروں نے بھی واقعہ کے بعد ہڑتال شروع کردی ہے۔ہڑتالی ڈاکٹرز کا کہنا ہے کہ مریضہ کے لواحقین نے ہمیں تشددکا نشانہ بنایا ہے۔سڈنی…این جی ٹی…دل کو ٹکڑے ٹکڑے کردینے کامحاورہ تو ہر کسی نے سنا ہوگا لیکن اسی دل کو اپنی دلفریب دھنوں سے سکون پہنچانے والے پیانو کو ٹکڑے ٹکڑے کردینے کے بارے میں کیاآپ نے سنا ہے؟ آسٹریلیا کے شہر سڈنی میں چھ کھلاڑیوں پر مشتمل ایک آسٹریلوی ٹیم نے انتہائی تیز رفتاری سے پیانو کو چھوٹے چھوٹے ٹکڑوں میں تقسیم کرکے عالمی ریکارڈ قائم کردیا۔گنیز ریکارڈ قائم کرنے کے ایونٹ میں اس ٹیم نے صرف1منٹ34سیکنڈ میں ایک عام سائز کے پیانو کو لاتعداد حصوں میں تقسیم کرتے ہوئے نیا عالمی ریکارڈ بنا ڈالا۔دبئی… پاکستان کے خلاف پہلے ٹیسٹ کے پہلے دن کھانے کے وقفے تک انگلینڈ کی ٹیم شدید مشکلات کا شکار ہے اور محض 52 رنز پر اسکے 5کھلاڑی پویلین کی راہ دیکھ چکے ہیں۔ آج جب کھیل شروع ہوا تو انگلش اوپنر ایلسٹر کک محض 3رنز بنا کر محمد حفیظ کی گیند پر عدنان اکمل کے ہاتھوں کیچ آؤٹ ہو گئے۔ ان کے بعد ٹروٹ 31کے مجموعی اسکور پر 17رنز بنا کر اعزاز چیمہ کا شکار ہوئے۔ اس کے بعد انگلش ٹیم مسلسل دباؤ کا شکار رہی اور کپتان اسٹراس 19رنز بنا کر، این بیل بغیر کوئی رنز بنائے جبکہ پیٹرسن سمیت تینوں کھلاڑی سعید اجمل کا شکار ہوئے۔ کھانے کے وقفے تک انگلینڈ کی ٹیم کا مجموعی اسکور5وکٹوں کے نقصان پر52رنز ہے۔تہران…این جی ٹی…ایران میں بچیوں کی پسندیدہ گڑیا با ربی کی فر وخت پر پابندی عائد کر دی گئی ہے اور دکانوں پر موجود اس مشہور گڑیا کو ہٹا نے کا حکم دے دیا گیا ہے ۔ایر انی حکو مت کے مطا بق اس پا بندی کا مقصد مغربی ثقا فت کے اثر ات کوبڑ ھنے سے روکنا ہے ۔واضح رہے کہ ایرانی حکو مت کے جانب سے دو ہزار دو میں با ربی کے مقابلے پر روایتی انداز کے مکمل لبا س میں ملبوس سارہ نامی ایک گڑیا بھی پیش کی گئی تھی لیکن وہ بچیوں میں مقبولیت حاصل نہیں کر سکی ۔اسلام آباد… سپریم کورٹ کی طرف سے وزیراعظم یوسف رضا گیلانی کو توہین عدالت کا بھیجاگیانوٹس ، پرائم منسٹر سیکریٹریٹ نے وصول کرلیاہے، عدالت نے اس سے متعلقہ اپنا تحریری حکم بھی جاری کردیاہے۔ جسٹس ناصرالملک کی سربراہی میں سپریم کورٹ کے سات رکنی خصوصی بنچ نے این آر او عملدرآمد کیس میں کل ایک عبوری حکم جاری کیا تھا، اس میں عدالتی احکامات کی پیروی نہ کرنے پر وزیراعظم کو توہین عدالت کا نوٹس بھی جاری ہوا، عدالت نے یہ فیصلہ کل پڑھ کر سنایاتھا، آج پانچ صفحات پر مشتمل اسکا تحریری متن بھی جاری کردیاگیا ہے، ذرائع نے جیونیوز کو بتایاہے کہ سپریم کورٹ آفس نے وزیراعظم کو توہین عدالت کا نوٹس ، پی ایم سیکریٹریٹ کو بھجوایا،دونوں آفسز ، شاہراہ دستور پر ایک دوسرے کے ساتھ ساتھ واقع ہیں ، اس نوٹس کا نمبر کریمنل اوریجنل پٹیشن نمبر چھ ، سال 2012ء رکھا گیا ہے، ذرائع کے مطابق پرائم منسٹر سیکریٹریٹ نے توہین عدالت کا نوٹس وصول بھی کرلیا ہے۔اسلام آباد… میڈیا کو آرڈینیٹر فواد چوہدری نیآل پاکستان مسلم لیگ سے علیحدگی اختیار کر لی۔ان کا کہنا ہے کہ پارٹی کے اندر فیصلہ سازی میں مشاورت نہیں کی جاتی انہوں نے مزید کہا کہ فی الحال وہ کسی بھی پارٹی میں شمولیت اختیار نہیں کر رہے ۔حکومت اداروں کی توہین کر رہی ہے، نواز شریفسکھر… مسلم لیگ ن کے قائد میاں نوازشریف نے کہا ہے کہ حکومت اداروں کی توہین کررہی ہے۔عدلیہ سمیت اداروں کے ساتھ محاز آرائی دست نہیں موجودہ حالات اوربحران میں تمام اپوزیشن جماعتوں کو ایک پلیٹ فارم پر لانے کے لئے بات چیت کا عمل جاری ہے۔سکھر ائیرپورٹ پر میڈیا سے بات چیت کرتے ہوئے مسلم لیگ ن کے قائد میاں نوازشریف نے کہا ہے کہ اگر آصف زرداری اور وزیراعظم گیلانی میثاق جمہوریت پر عمل کرتے وہ آج یہ دن نہ دیکھنا پڑتے۔وزیراعظم عدالت میں پیش ہورہیہیں تو یہ اچھی بات ہے۔عدلیہ کا احترام ہم سب کا فرض ہے۔حکومت اداروں کی توہین کررہی ہے۔عدلیہ سمیت اداروں کے ساتھ محاز آرائی دست نہیں ہمارا موقف واضح ہے کہ ہم عدلیہ کی آزادی کا مکمل تحفظ کریں گے۔انہوں نے کہا کہ جن ججوں نے ماضی میں آمروں سے اقتدار کا حلف لیا ان کا بھی احتساب ہونا چاہیے۔موجودہ حالات اوربحران میں تمام اپوزیشن جماعتوں کو ایک پلیٹ فارم پر لانے کے لئے بات چیت کا عمل جاری ہے۔اور اس میں مثبت پیش رفت بھی ہوئی ہے۔اسلام آباد… سپریم کورٹ نے میموگیٹ کے نظرثانی مقدمہ کو درخواست گزار وکیل عاصمہ جہانگیر کے استدعا پر غیرمعینہ مدت تک ملتوی کردیاہے، عدالت نے میموکے تحقیقاتی کمیشن کیخلاف ایک درخواست پر اٹارنی جنرل کو نوٹس بھی جاری کردیاہے ۔ چیف جسٹس افتخارچودھری کی سربراہی میں نو رکنی لارجر بنچ نے میموگیٹ کے نظرثانی کیس کی سماعت کی، حسین حقانی کی وکیل عاصمہ جہانگیر نے کہاکہ انہیں آج ہی ، میموگیٹ کیس میں عدالتی فیصلے کی مصدقہ نقل ملی ہے ، انہیں کیس کی تیاری کیلئے وقت درکارہے، اس کیس میں ایک اور درخواست گزار شاہد اورکزئی نے تحقیقاتی کمیشن کی تشکیل کو بھی چیلنج کیا ہے، عدالت نے اس درخواست پر اٹارنی جنرل کو نوٹس جاری کردیا اور مقدمہ کی سماعت غیرمعینہ مدت تک ملتوی کردی۔پیر جو گوٹھ… پاکستان مسلم لیگ ن کے صدر میاں نوازشریف نے کہا ہے کہ اگراستعفے دے دیئے ہوتے تو متعدد ایسی قرارداتیں آسکتی تھیں جو ملک وقوم کے لئے نقصان دہ ہوتیں، عدلیہ سمیت اداروں کے ساتھ محاز آرائی درست نہیں ،سپریم کورٹ کی بات سچی ہے دل کو لگتی ہے، استعفے دینے سے معاملہ حل ہو تو کل نہیں آج ہی استعفے دینے کو تیار ہیں۔ پیرجوگوٹھ آمد پر میاں نوازشریف نے پیرپگاراکے انتقال پر ان کے صاحبزادہ اور نئے پیرپگاراپیر صبغت اللہ سے تعزیت کی۔بعدمیں میڈیا سے بات چیت کرتے ہوئے میاں نوازشریف کا کہنا تھا کہااستعفوں سے معاملہ حل ہوتا تو کل نہیں آج استعفی ٰ دینے کیلیے تیار ہیں، لیکن اگرایوان میں نہ ہوتے اوراستعفے دے دیئے ہوتے تو متعدد ایسی قرارداتیں آسکتی تھیں جو ملک وقوم کے لئے نقصان دہ ہوتیں۔ان کا کہنا تھا کہ حکومت فیصلوں پر عمل کے بجائے ٹال مٹول کر رہی ہے یا تو زرداری صاحب ثابت کریں کہ یہ انکا پیسہ ہے ورنہ واپس لائیں۔سپریم کورٹ کی بات سچی ہے۔مسلم لیگ کو متحد کرکے پیرپگاراملک کو بچانا چاہتے تھے،ہم بھی سب کو ساتھ لیکر چلنا چاہتے ہیں۔کراچی …رفیق مانگٹ… بچے آواز کی سماعت سے ہی صرف بات کرنا نہیںسیکھتے بلکہ لبوں کی حرکت (lip-readers) کو بھی سمجھ سکتے ہیں۔ نئی تحقیق کے مطابق یہ جادو ئی مرحلہاس وقت سامنے آیا جب بچے بڑ بڑاتے ہوئیغیر واضح ’ماںmama یا داداdada‘ کہتے ہیں۔ فلوریڈا میں سائنسدانوں نے دریافت کیا جب لوگ بات کرتے ہیں ہیںتو 6 ماہ کی عمر کے بچے آنکھیں گھما کر ان کے منہ کا مطالعہ کرتے ہیں۔ بچے ویسی ہی نقل کرتے ہیں جس طرح بڑے مخصوص آوازیں نکالنے کے لیے لبوں کی شکل و ہیئتبناتے ہیں اوربچے ہونٹوں کی انہی حرکات و سکنات کو آنکھیں جھپکاکر سمجھنے کی کوشش کرتے ہیں۔ فلوریڈا کی بحر اوقیانوس یونیورسٹی کے ماہر نفسیات ڈیوڈ کاکہنا ہے کہ یہ ایک ناقابل یقین حد تک پیچیدہ عمل ہے۔دبئی…پاکستان اور انگلینڈ کے درمیان پہلے کرکٹ ٹیسٹ کے پہلے روز سعید اجمل کی ’تیسرا ‘نے انگلش بیٹنگ لائن کوتباہی سے دوچار کردیا، اس کے 7 کھلاڑی 94 رنز پر پویلین واپس لوٹ چکے ہیں۔ دبئی میں کھیلے جارہے پہلے ٹیسٹ میں انگلینڈ نے ٹاس جیت کر پہلے بیٹنگ کا فیصلہ کیا لیکن اسے ابتدا ہی میں مشکلات سے دوچار ہونا پڑا اور صرف 10 کے مجموعی اسکور پر پہلا نقصان اس وقت اٹھانا پڑا جب اوپنر ایلسٹر کک محض 3رنز بنا کر محمد حفیظ کی گیند پر عدنان اکمل کے ہاتھوں کیچ آوٴٹ ہو گئے۔اس کے بعد وقفے وقفے سے وکٹیں گرنے کا سلسلہ جاری رہا اور ٹروٹ 31کے مجموعی اسکور پر 17رنز بنا کر اعزاز چیمہ کا شکار ہوئے۔ اس کے بعد انگلش ٹیم مسلسل دباوٴ کا شکار رہی اور کپتان اسٹراس 19رنز بنا کر، این بیل بغیر کوئی رنز بنائے جبکہ پیٹرسن 2 اور مورگن24 اور براڈ 8 رنز بناکر آؤٹ ہوئے۔سعید اجمل اب تک پانچ وکٹیں حاصل کرچکے ہیں۔پشاور… پشاور ہائی کورٹ کے چیف جسٹس دوست محمد خان نے کہا ہے کہ فوجداری مقدمات میں ملوث ملزموں کو گرفتار کرکے سزا دلوانا پولیس کی ذمہ داری ہے۔ فوجی افسر کے پاس آئین اور قانون کے مطابق کسی مجرم کو پکڑنے اور سزا دینے کا اختیار نہیں ہے۔ پشاور میں لاپتہ ہونے والے وکیل اورنگزیب کے رشتے دار عمران کی رٹ درخواست کی سماعت کے دوران چیف جسٹس دوست محمد خان نے ریمارکس دیتے ہوئے کہا کہ ملک کے خلاف سازش کے کسی مجرم کو پکڑنے اور سزا دینے کا اختیار فوج کو حاصل ہے۔ انہوں نے کہا کہ بھارت کے آرمی چیف انصاف مانگنے سپریم کورٹ پہنچ گیا۔ یہی قانون کی حکمرانی ہے۔ چیف جسٹس نے کہا کہ قانون کی نظر میں تمام شہریوں کے حقوق مساوی ہیں۔ فوج کو بھی ملکی قوانین کا احترام کرنا چاہئے۔ چیف جسٹس نے کہا کہ عدلیہ یہ یقین دہانی کراتی ہے کہ جو شخص مجرم ثابت ہوا اس کی ضمانت منظور کی جائے گی نہ ہی اسے جیل سے رہا کیا جائے گا۔ پاک فوج کی طرف سے کپٹن نرگس کیس کی کارروائی کے لئے عدالت میں موجود تھیں۔لاہور… وزیر اعلیٰ پنجاب شہباز شریف کا کہنا ہے کہ پاکستان میں جمہوری نظام ہر صورت قائم رہنا چاہیے۔ وزیراعظم کا سپریم کورٹ کے سامنے پیش ہونا اچھی بات ہے۔ انہوں نے یہ بات جرمنی میں انٹرنیشنل گرین ویک میں شرکت کیلئے روانگی سے قبل لاہور ایئرپورٹ پر میڈیا سے گفتگو میں کہی۔ وزیر اعلیٰ شہبازشریف کا کہنا تھا کہ آصف زرداری نے اربوں ڈالر سوئس بینکوں میں رکھے ہوئے ہیں،،انتہائی کرپٹ حکمرانی الگ بات ہے اور عوام کی خدمت الگ بات ہے۔ ان کا کہنا تھا کہ وزیر اعظم کا سپریم کورٹ میں پیش ہونا اچھی بات ہے لیکن این آر او سے متعلق احکامات پر عمل نہ کر کے عدالتوں کی تضحیک کی گئی۔ شہبازشریف کا کہنا تھا کہ انہوں نے وزیر اعظم کی آرمی چیف سے نہیں قوم سے معافی مانگنے کی بات کی تھی۔ جرمنی کے گرین ویک میں پنجاب کی پندرہ زرعی مصنوعات کی نمائش کی جائیگی ، وزیر اعلیٰ کے اہل خانہ بھی ان کے ہمراہ ہیں۔اسلام آباد… معروف وکیل رہنما اور پیپلز پارٹی کے مرکزی عہدیدار چوہدری اعتزاز احسن توہین عدالت نوٹس میں وزیر اعظم گیلانی کے وکیل ہونگے۔ چوہدری اعتزاز احسن نے آج وزیر اعظم سے ملاقات کی جس میں فیصلہ کیا گیا ہے کہ وہ 19جنوری کو وزیرا عظم کی نمائندگی کریں گے۔ وا ضح رہے کہ آج صبح ہی سپریم کورٹ نے وزیر اعظم کو دیئے گئے توہین عدالت سے تحریری حکم نامہ جاری کیا تھا۔عدالت عظمیٰ کا تحریری حکم نامہ وزیر اعظم سیکریٹریٹ کو موصول بھی ہو گیا ہے۔دبئی…پاکستان اور انگلینڈ کے درمیان پہلے کرکٹ ٹیسٹ کے پہلے روز سعید اجمل کی ’تیسرا ‘نے انگلش بیٹنگ لائن کوتباہی سے دوچار کردیا، اس کے 7 کھلاڑی 94 رنز پر پویلین واپس لوٹ چکے ہیں۔ دبئی میں کھیلے جارہے پہلے ٹیسٹ میں انگلینڈ نے ٹاس جیت کر پہلے بیٹنگ کا فیصلہ کیا لیکن اسے ابتدا ہی میں مشکلات سے دوچار ہونا پڑا اور صرف 10 کے مجموعی اسکور پر پہلا نقصان اس وقت اٹھانا پڑا جب اوپنر ایلسٹر کک محض 3رنز بنا کر محمد حفیظ کی گیند پر عدنان اکمل کے ہاتھوں کیچ آؤٹ ہو گئے۔اس کے بعد وقفے وقفے سے وکٹیں گرنے کا سلسلہ جاری رہا اور ٹروٹ 31کے مجموعی اسکور پر 17رنز بنا کر اعزاز چیمہ کا شکار ہوئے۔ اس کے بعد انگلش ٹیم مسلسل دباؤ کا شکار رہی اور کپتان اسٹراس 19رنز بنا کر، این بیل بغیر کوئی رنز بنائے جبکہ پیٹرسن 2 اور مورگن24 اور براڈ 8 رنز بناکر آئوٹ ہوئے۔سعید اجمل اب تک پانچ وکٹیں حاصل کرچکے ہیں۔لندن…این جی ٹی…بر طانیہ میں ایک غمگین بیٹی نے سولہ سال بعد باپ کی موت کا سبب بننے والی فیکٹری کی عمارت کو دھماکہ خیز مواد سے گرا کر بدلہ لے لیا۔ 41سالہ Sarah Griffithsنا می اس خاتون کے والد مذکورہ فیکٹری میں ملازم تھے جو دورانِ ملازمت بھاپ کے پریشر سے ہو نے والے دھماکے سے ہلاک ہو گئے تھے۔ساراکو اپنے باپ کی ہلاکت کا بدلہ لینے کا موقع سولہ سال کے بعد ملا جب نئے پروجیکٹس کیلئے اس 50سال سے زائد پرانی فیکٹری کی عمارت کو گرا نے کا فیصلہ کیا گیا۔اس فیکٹری کو گرانے کیلئے کئی شہریوں نے اپنی خواہش کا اظہار کیا لیکن فیکٹری میں نصب کردہ دھماکہ خیز مواد کے کنٹرول کا بٹن دبانے کیلئے ان ہی خاتون کا انتخاب کیا گیا۔سارا کا کہنا ہے کہ اس فیکٹری سے ان کی تکلیف دہ یادیں وابستہ ہیں جس کے باعث اس عمارت کو گر ا کر وہ پُر سکون محسوس کر رہی ہیں ۔پیروجو گوٹھ…مسلم لیگ ن کے صدرمیاں نوازشریف نے پیر جوگوٹھ میں پیرصبغت اللہ سے پیرپگارا کے انتقال پر تعزیت کی اور فاتحہ خوانی کی۔نوازشریف نے پیر جو گوٹھ میں پیرپگاراکے انتقال پران کے صاحبزادے اور نئے پیرپگاراپیر صبغت اللہ سے تعزیت کی اس موقع پر پیرپگارامرحوم کے صاحبزادہ پیر علی گوہر شا ہ راشدی،اورپیر صدرالدین شاہ بھی موجود تھے۔نوازشریف نے پیرپگاراکے ایصال ثواب کے لئے فاتحہ خوانی بھی کی۔ن لیگ کے رہنما ذوالفقارکھوسہ ،پارٹی کے صوبائی صدر غوث علی شاہ اور سابق گورنرسندھ ممنوں حسین بھی اُن کے ہمراہ موجود تھے۔اسلام آباد…دہشت گردی کی واقعات میں دیسی ساختہ بم یا آئی ای ڈیز کے بڑھتے ہوئے استعمال کے بعد وفاقی حکومت نے صوبوں کی سطح پر کاونٹر آئی ای ڈی فورس بنانے کا فیصلہ کیا ہے۔ذرائع کے مطابق تمام صوبوں میں کاونٹر آئی ای ڈی فورسز بنائی جائیں گی۔ جودیسی ساختہ بموں یا آئی ای ڈیز کی نشاندہی کرنے اور ناکارہ بنانے والے ماہرین پر مشتمل ہوں گی،اس سلسلے میں صوبائی حکومتوں کو ہدایات جاری کر دی گئی ہیں۔ ذرائع کے مطابق یہ فورسز بعد ازاں ڈویڑنل اور ضلع کی سطح پر بھی قائم کی جائیں گی۔ فورسز کے قیام کے لئے فنڈز وفاقی حکومت فراہم کرے گی۔ گذشتہ چار ماہ کے دوران خیبر پختونخوا میں دہشت گردی کے32واقعات میں آئی ای ڈیز استعمال کی گئیں۔ جس پر خیبر پختونخوا نے وفاق سے اس پر قابو پانے کے لیے اضافی وسائل کا مطالبہ کیا۔ جس پروفاقی حکومت نے تمام صوبوں میں آئی ای ڈی کاونٹر فورسز قائم کرنے کا فیصلہ کیاہے۔قاہرہ… مصر نے مالیاتی ادارے آئی ایم ایف سے 3.2 ارب ڈالر کے قرضے کی درخواست کی ہے۔ مصر کو ایک سال کی نامساعد سیاسی صورتحال کے باعث بجٹ خسارہ میں اضافہ کی خلیج بھرنے کیلئے کم از کم 3 ارب ڈالر کی ضرورت ہے تاہم مصر کی گزشتہ عبوری حکومت نے آئی ایم ایف سے 3 ارب ڈالر کا قرضہ لینے سے انکار کردیا تھا۔ مصر کی وزیر برائے منصوبہ بندی اور عالمی تعاون فائزہ ابوالیگاہ نے کہا ہے کہ انہوں نے آئی ایم ایف سے 3.2ارب ڈالرکے قرضے کیلئے باضابطہ درخواست کردی ہے۔ آئی ایم ایف کا ایک وفد درخواست پر ابتدائی کام کیلئے جنوری کے آخر میں مصر آئے گا۔ابوظہی… ابوظہبی میں توانائی کے بارے میں عالمی کانفرنس جاری ہے۔ کانفرنس کا افتتاح ابوظہبی کے ولی عہد اور متحدہ عرب امارات کے مسلح افواج کے ڈپٹی سپریم کمانڈر جنرل شیخ محمد بن زید النہیان نے کیا، کانفرنس جمعرات تک جاری رہے گی۔ کانفرنس میں مختلف ممالک کے سربراہوں سمیت 23 ملکوں کے مندوبین شرکت کررہے ہیں۔ کانفرنس کے اہم موضوعات میں توانائی پالیسی، سرمایہ کاری، گرین بلڈنگ اور کلین ٹرانسپورٹ شامل ہے۔ کانفرنس کے انعقاد سے گلوبل وارمنگ اور توانائی کے متبادل ذرائع کے ایشوز ایک بار پھر سرفہرست آگئے ہیں۔ افتتاحی اجلاس میں ابوظہبی نے اعلان کیا ہے کہ 2020ء تک وہ سات فیصد توانائی قابل تجدید ذرائع سے حاصل کرے گا۔ کانفرنس سے خطاب کرتے ہوئے اقوام متحدہ کے سیکرٹری جنرل بان کی مون نے کہا ہے کہ دنیا بھر میں توانائی کی ضروریات پوری کرنے کیلئے ماحول دوست توانائی کے شعبے میں انقلاب لایا جائے گا۔ انہوں نے کہاکہ ہمارا چیلنج موجودہ دور میں زیراستعمال توانائی کے ذرائع میں تبدیلی لانا ہے۔ اس چیلنج سے نمٹنے کیلئے ایسے عالمی انقلاب کی ضرورت ہے جو ماحول دوست توانائی کے استعمال کوفروغ دیکر دنیا بھر میں تمام افراد کو اس تک رسائی حاصل ہو جائے۔ چین کے وزیراعظم وین جیابائو نے سمٹ سے خطاب کرتے ہوئے کہاکہ توانائی کے شعبے میں باہمی تعاون سے عالمی معیشت کی صورتحال بہتر بنائی جا سکتی ہے۔لندن… برطانیہ کے وزیر خارجہ ولیم ہیگ نے کہا ہے کہ متنازع جوہری پروگرام جاری رکھنے پر ایران کے خلاف فوجی کارروائی ہوسکتی ہے۔ برطانوی اخبار ’’سن ‘‘ کی رپورٹ کے مطابق وزیر خارجہ ولیم ہیگ نے ایک انٹرویو میں ایران کے خلاف فوجی کارروائی کے امکان کو مسترد نہیں کیا۔ انہوں نے کہا کہ ایران کو دبائو میں لانے کیلئے تمام آپشنز استعمال کئے جارہے ہیں۔ انہوں نے کہا کہ ہم ایران کے خلاف فوجی کارروائی کی وکالت نہیں کررہے، ہم بامقصد مذاکرات چاہتے ہیں۔ اگر ایران اس میں داخل ہوتا ہے تو لچک کی گنجائش نکل سکتی ہے۔ انہوں نے کہا کہ ایران کے ہتھیاروں کے باعث ایک خطرناک صورتحال پیدا ہوئی ہے۔ پابندیوں کا مقصد ایران کو مذاکرات کی میز پر لانا ہے۔ انہوں نے کہا کہ ایران کو دبائو میں لانے کیلئے کارروائیاں جاری رہیں گی۔سیول…امریکہ نے جنوبی کوریا سے کہاہے کہ وہ ایرانی خام تیل کی درآمدات کم کرنے کیلئے اقدامات کرے۔ جوہری ہتھیاروں کے پھیلائو اور اسلحہ پر کنٹرول کیلئے امریکی محکمہ خارجہ کے خصوصی مشیر رابرٹ آئین ہارن نے یہ مطالبہ جنوبی کوریا کے نائب وزیرخارجہ کیم جائی شن سے منگل کو سیول میں ملاقات کے دوران کیا۔ انہوں نے کہا کہ امریکا اپنے تمام اتحادی ممالک سے ایران کے خلاف دبائو بڑھانے کیلئے تعاون کی درخواست کررہا ہے۔ دبائو بڑھانے کا مقصد ایران کو بات چیت پر آمادہ کرنا ہے۔ امریکی عہدیدار نے اس موقع پر اپنے اتحادی ممالک کی ایندھن کی ضروریات پوری کرنے کیلئے تعاون کی اہمیت کا اعتراف بھی کیا۔ واضح رہے کہ جنوبی کوریا خام تیل کی تمام تر ضروریات درآمدی خام تیل سے پوری کرتا ہے جس کا تقریباً10فیصد ایران سے درآمد کیا جاتا ہے۔کولمبس(اوہائیو)…این جی ٹی…کہتے ہیں کہ جب اوپر والا دیتا ہے تو چھپر پھاڑ کر دیتا ہے اور یہی مثال خوبصورت آواز کے حامل اس شخص ٹڈ ولیم پر پوری طرح صادق آتی ہے۔ ٹڈگذشتہ سال امریکی ریاست اوہائیومیں اپنی متاثر کن آواز کا جا دو جگا کر بھیک مانگتا دکھائی دیتا تھا جس کی ویڈیو نے انٹرنیٹ پر دھو م مچا دی تھی ۔ اس کی قدرتی آواز کے سحر میں لوگ اس قدر محور ہوئے کہ اس بے گھر شخص کو سٹرک سے اٹھا کر خصوصی توجہ دی گئی جس کے بعد اب یہ ناصرف نشے اور شراب کی عادت سے چھٹکارہ حاصل کر چکاہے بلکہ ایک گھر کا مالک ہو نے کے ساتھ ساتھ بحیثیت میزبان ایک نجی ٹی وی کے رئیلٹی شو کی میزبانی بھی کر رہا ہے۔ اس بیروزگار شخص کی جا دوئی آواز سن کر میڈیاسمیت کئی اداروں کی جانب سے ا نھیں ملازمت کی پیشکش بھی ہو ئی لیکن اب اس پر نا صرف ہالی ووڈ میں فلم بنائی جارہی ہے بلکہ ان پر لکھی گئی ایک کتاب اس سال مئی میں شائع کی جائے گی۔ اچانک ملنے والی شہرت کے بعدTed دس سال کے طویل عرصے کے بعد اپنی 90سالہ والدہ سے بھی ملا جو اپنے بیٹے سے مل کر بہت خوش نظر آئیں۔اسلام آباد… سپریم کورٹ بار کے سابق صدر علی احمد کرد نے توہین عدالت کے قانون کو ختم کرنے کی خاطر آئین میں ترمیم کا مطالبہ کردیاہے۔ وفاق کے وکیل بابراعوان کا لائسنس معطل ہونے کے عدالتی حکم کے بعد سپریم کورٹ کے باہر میڈیا سے گفت گو میں علی احمد کرد کاکہناتھاکہ وہ ، توہین عدالت کے قانون کو نہیں مانتے، یہ قانون ختم ہونا چاہیئے،علی احمد کرد نے کہاکہ اگر بھٹو ریفرنس میں انہیں وفاق کا وکیل بنایاگیا تو وہ اسے قبول کرلیں گے کیونکہ یہ ان کیلئے ایک اعزاز ہوگا۔ڈیرہ اسماعیل خان … جمیعت علماء اسلام ف کے سربراہ مولانا فضل الرحمان نے کہا ہے کہ امریکی ڈکٹیشن پر مبنی پالیسی کا خاتمہ ہورہا ہے اور پاکستان کی نئی خارجہ پالیسی مرتب ہورہی ہے۔ ڈیرہ اسماعیل خان میں منعقد کئے گئے شیخ الہند سیمنار سے خطاب کرتے ہوئے مولانا فضل الرحمان نے کہا کہ پاکستان کی سیاسی تاریخ رہی ہے کہ خانہ بدوش اقتدار دیکھ کر پڑاوٴ ڈال دیتے ہیں ، انہوں نے کہا کہ روٹی کپڑا اور مکان کے نعرے نے عوام کو کچھ نہیں دیا، نعرے وہی کامیاب ہوتے ہیں جن کے پیچھے عوامی منشور بھی ہو، عدالتوں کو خود نہیں بلکہ ان کے فیصلوں کو بولنا چایئے، ایک سوال کے جواب میں مولانا فضل الرحمان کا کہنا تھا کہ نوازشریف کے ہمراہ اپوزیشن کے اجلاس میں آزادالیکشن کمیشن ، قابل قبول عبوری حکومت اور قبل از وقت انتخابات کا مطالبہ کیا۔ انہوں نے کہا کہ سونامی دیکھنے کوئی سمندر کے کنارے نہیں جاتا۔دبئی…پاکستان اور انگلینڈ کے درمیان پہلے کرکٹ ٹیسٹ کے پہلے روزچائے کے وقفے پر انگلینڈ نے اپنی پہلی اننگز میں 7 وکٹوں کے نقصان پر 139 رنز بنالیے، پرائر 37 اور سوان 27 رنز پر ناٹ آؤٹ ہیں۔ایک موقع پر انگلش ٹیم کی سات وکٹیں94 رنز پر گر چکی تھیں، تاہم پرائر اور سوان نے آٹھویں وکٹ کی شراکت میں 45 رنز بناکر کسی حدتک ٹیم کی پوزیشن بہتر بنادی۔ سعید اجمل کی ’تیسرا ‘نے انگلش بیٹنگ لائن کوتباہی سے دوچار کردیا۔ دبئی میں کھیلے جارہے پہلے ٹیسٹ میں انگلینڈ نے ٹاس جیت کر پہلے بیٹنگ کا فیصلہ کیا لیکن اسے ابتدا ہی میں مشکلات سے دوچار ہونا پڑا اور صرف 10 کے مجموعی اسکور پر پہلا نقصان اس وقت اٹھانا پڑا جب اوپنر ایلسٹر کک محض 3رنز بنا کر محمد حفیظ کی گیند پر عدنان اکمل کے ہاتھوں کیچ آوٴٹ ہو گئے۔اس کے بعد وقفے وقفے سے وکٹیں گرنے کا سلسلہ جاری رہا اور ٹروٹ 31کے مجموعی اسکور پر 17رنز بنا کر اعزاز چیمہ کا شکار ہوئے۔ اس کے بعد انگلش ٹیم مسلسل دباوٴ کا شکار رہی اور کپتان اسٹراس 19رنز بنا کر، این بیل بغیر کوئی رنز بنائے جبکہ پیٹرسن 2 اور مورگن24 اور براڈ 8 رنز بناکر آؤٹ ہوئے۔سعید اجمل اب تک پانچ وکٹیں حاصل کرچکے ہیں۔اسلام آباد…ایم کیو ایم نے صوبہ ہزارہ اور جنوبی پنجاب میں ایک یا ایک سے زائد صوبوں کے قیام سے متعلق بیسویں آئینی ترمیم کا بل قومی اسمبلی میں پیش کردیا ۔ نئے صوبوں کے قیام سے متعلق صوبوں کی اجازت لازمی حاصل کرنے کی شق 239کے خاتمہ کی بھی تجویز شامل ہے،حکومت نے بل کی مخالفت نہیں کی جس کے بعد ڈپٹی سپیکر نے بل قائمہ کمیٹی برائے قانون اور انصاف کو بھجوادیا۔منگل کو ڈپٹی سپیکر فیصل کریم کنڈی کی صدارت میں ہونے والے اجلاس میں نجی کارروائی کا دن ہونے کی بنا پر اراکین نے 12بلز پیش کیے جنہیں متعلقہ قائمہ کمیٹیوں کے سپردکردیا گیا۔ ایم کیو ایم کی طرف سے وسیم اختر، ساجد احمد ، سہیل منصور اور آصف حسنین نے نئے صوبوں کے قیام سے متعلق آئین میں بیسیوں ترمیم کا بل2012 پیش کیا۔ وفاقی وزیر سید خورشید شاہ نے بل کی مخالفت نہیں کی اور کہا کہ حکومت کا نئے صوبوں کے قیام سے متعلق اپنا موقف ہے لیکن ہم اس بل کی مخالفت نہیں کریں گے۔ قائمہ کمیٹی کو اس پر فیصلہ کرنے دیا جائے۔ بل کے تحت ایم کیو ایم نے آئین کی شق 1, 51, 106, 239میں ترامیم تجویز کی ہیں۔ترامیم میں کہا گیا ہے کہ خیبر پختونخواہ میں ہزارہ کے نام سے نیا صوبہ بنایا جائے اور پنجاب میں جنوبی پنجاب کے نام پر ایک یا ایک زائدصوبوں کے قیام کے لیے ریفرنڈم کرایا جائے۔یہ بھی ترمیم تجویز کی گئی ہے کہ نئے صوبوں کے قیام سے متعلق صوبوں کی اجازت لازمی حاصل کرنے کی شق 239کو ختم کیا جائے۔دبئی…این جی ٹی…دبئی میں ایک ایسا ٹی وی چینل لانچ کر دیا گیا ہے جسے چلانے اور دیکھنے والے کو ئی اور نہیں بلکہ جیل کے قید ی ہیں ۔ دبئی کے ال اویر سینٹرل جیل میں قیدیوں کے لیے دنیا کے پہلے ایسے ٹی وی چینل کے آغاز کیا گیا ہے جس پر پیش کیے جانے والے پر و گرامز بھی قیدی ہی تیار کر تے ہیں ۔ اس ٹی وی چینل پر خبریں ،تعلیمی اور دستا ویزی پر وگر ام جیل میں قائم اسٹو ڈیو سے سا ت مختلف زبا نو ں میں نشر کیے جاتے ہیں جو جیل کے تیس ہزار قیدیوں کو مثبت تفریح اور مصروفیت فراہم کر نے میں مدد دیتے ہیں ۔راولپنڈی…سابق وزیراعظم بینظیربھٹوکے قتل کیس میں استغاثہ کے گواہوں پر وکلاء صفائی نے جرح شروع کردی ہے ۔راولپنڈی میں انسداد دہشت گردی کی خصوصی عدالت نمبر ایک کے جج نے اڈیالہ جیل جاکر ، بینظیرقتل کیس کی سماعت کی،وکلاء صفائی نے استغاثہ کے چار گواہوں پر جرح کی، ایک پر جرح مکمل کی گئی جبکہ تین پر ابتدائی نوعیت کی جرح ہوئی، عدالت نے مزید چار گواہوں کو جرح کے لیے طلب کرتے ہوئے سماعت 21 جنوری تک ملتوی کردی۔ اِسی عدالت نے جیل میں ہی ممبئی حملہ کیس میں گرفتار ملزموں کا ٹرائل کیا۔ ایک وکیل صفائی کی وفات کے باعث کیس کی سماعت 28 جنوری تک ملتوی کردی گئیاسلام آباد… پمز ،پولی کلینک اور نیرم اسپتال اسلام آباد کے ڈاکٹرز اور پیرا میڈیکل اسٹاف نے قومی اسمبلی میں پیش کیے گئے ہیلتھ پروفیشنل بل کے خلاف ہڑتال کی اوراحتجاجی ریلی بھی نکالی۔ پمز، پولی کلینک اور نیشنل انسٹی ٹیوٹ آف ری ہیبلی ٹیشن اینڈ میڈیسن اسپتالوں کے چھ ہزارسے زائدپروفیسرز، ڈاکٹرز ، نرسوں اور پیرامیڈیکل اسٹاف نے ہرتال کرکے بلیو ایریا سے پارلیمنٹ کی جانب مارچ کیا۔ایکشن کمیٹی کے رہنمامنظرعباس نے جیونیوزکوبتایاہے کہ یہ احتجاج پارلیمنٹ میں ہیلتھ پروفیشنل بل پیش کرنے کے خلاف ہے، بل سے تینوں اسپتال خودمختارہوجائیں گے اوراُن میں کام کرنے والے ملازمین کی سرکاری حیثیت ختم ہوجائے گی۔کراچی…وفاقی حکومت کے زیرانتظام خصوصی عدالتوں کے ملازمین نے جوڈیشیل اوریوٹیلیٹی الاوٴنس نہ دیئے جانے کے خلاف کراچی پریس کلب کے باہراحتجاجی مظاہرہ کیا۔ مظاہرے کے شرکاء نے بتایاکہ سندھ ہائیکورٹ نے6ماہ قبل جوڈیشیل اوریوٹیلیٹی الاوٴنسزدینے کاحکم دیاتھاجس پراب تک عمل درآمد نہیں ہوا۔احتجاجی مظاہرین کاکہناتھاکہ مہنگائی کی وجہ سے اُن کی زندگیاں اجیرن ہوچکی ہیں،لیکن ان کو ان کا جائز حق نہیں دیا جارہا ہے۔دبئی…پاکستان اور انگلینڈ کے درمیان پہلے کرکٹ ٹیسٹ کے پہلے روزانگلش ٹیم اپنی پہلی اننگز میں 192 رنز بناکر آؤٹ ہوگئی، سعید اجمل نے اپنی تخلیق ”تیسرا“ کو استعمال کرتے ہوئے 7 وکٹیں حاصل کیں۔ دبئی میں کھیلے جارہے پہلے ٹیسٹ میں انگلینڈ نے ٹاس جیت کر پہلے بیٹنگ کا فیصلہ کیا لیکن اسے ابتدا ہی میں مشکلات سے دوچار ہونا پڑا اور صرف 10 کے مجموعی اسکور پر پہلا نقصان اس وقت اٹھانا پڑا جب اوپنر ایلسٹر کک محض 3رنز بنا کر محمد حفیظ کی گیند پر عدنان اکمل کے ہاتھوں کیچ آوٴٹ ہو گئے۔اس کے بعد وقفے وقفے سے وکٹیں گرنے کا سلسلہ جاری رہا اور ٹروٹ 31کے مجموعی اسکور پر 17رنز بنا کر اعزاز چیمہ کا شکار ہوئے۔ اس کے بعد انگلش ٹیم مسلسل دباوٴ کا شکار رہی اور کپتان اسٹراس 19رنز بنا کر، این بیل بغیر کوئی رنز بنائے جبکہ پیٹرسن 2 اور مورگن24 اور براڈ 8 رنز بناکر آؤٹ ہوئے۔ایک موقع پر انگلش ٹیم کی سات وکٹیں94 رنز پر گر چکی تھیں، تاہم پرائر اور سوان نے آٹھویں وکٹ کی شراکت میں 57 رنز بناکر کسی حدتک ٹیم کی پوزیشن بہتر بنادی۔پرائر شاندار 70 رنز کے ساتھ ناٹ آؤٹ رہے ۔سوان نے 34 اور اینڈرسن نے 12 رنز بنائے۔سعید اجمل نے 7 ، جبکہ اعزا ز چیمہ، محمد حفیظ اور عبدالرحمان نے ایک ایک وکٹ حاصل کی۔اسلام آباد…صدر آصف علی زرداری سے پیپلز پارٹی کے نائب صدر بابر اعوان نے ملاقات کی ہے۔ ذرائع کا کہنا ہے کہ بابر اعوان کو وفاقی کابینہ میں شامل کیا جا رہا ہے۔پاکستان پیپلز پارٹی کے نائب صدر بابر اعوان نے صدرمملکت سے ایوان صدر اسلام آباد میں ملاقات کی۔ اس موقع پر وفاقی وزیر قانون مولا بخش چانڈیو بھی موجود تھے۔ ذرائع کے مطابق بابر اعوان کو وفاقی کابینہ میں اہم وزارت دی جا رہی ہے۔اسلام آباد…وفاقی وزیر قانون مولا بخش چانڈیو اپنی وزارت سے مستعفی ہوگئے ہیں،انہوں نے اپنا استعفیٰ وزیراعظم کو بھجوادیا گیا ہے۔ذرائع کے مطابق اب یہ وزارت قانون بابراعوان کو دیئے جانے کا امکان ہے،جیو نیوز کے نمائندے عبدالقیوم صدیقی کے مطابق بابراعوان کو آج ہی وزارت قانون کا قلمدان دیا جاسکتا ہے۔اب سے کچھ دیر قبل ہی بابراعوان نے صدرآصف علی زرداری سے ملاقات کی تھی ، ملاقات میں مستعفی وزیر قانون مولابخش چانڈیو بھی موجود تھے۔واضح رہے کہ پہلے بھی یہ وزارت بابراعوان کے پاس تھی اوربھٹو ریفرنس کیس میں پیروی کرنے کی وجہ سے وہ یہ وزارت سے مستعفی ہوگئے تھے اور ایک بار پھر انہیں یہ وزارت دیئے جانے کا امکان ہے۔کراچی…سندھ اسمبلی میں پیپلزپارٹی اور مسلم لیگ فنکشنل کی خواتین ارکان اسمبلی پیرپگاراشاہ مردان شاہ کے یوم وفات پرہرسال چھٹی کی قرارداد پر الجھ پڑیں۔سندھ اسمبلی کے اجلاس میں فنکشنل لیگ کی رکن نصرت سحر عباسی نے پیرپگارا شاہ مردان شاہ ثانی کوخراج عقیدت پیش کرنے کیلیے قرارداد پیش کی جس میں کہاگیا کہ پیر پگارا کے یوم وفات 10جنوری کوہرسال سندھ بھرمیں سرکاری چھٹی دی جائے۔جس پرشازیہ مری نے کہا کہ خراج تحسین پیش کرنا صحیح ہے لیکن سرکاری چھٹی الگ بات ہے۔نصرت سحرعباسی نے کہا کہ پیر صاحب پگاراعظیم شخصیت تھے،شازیہ مری نے جواب دیا کہ ہم نے آج تک پیپلز پارٹی کے شہیدلیڈرزکے انتقال پرچھٹی کی قرارداد پیش نہیں کی،پیپلز پارٹی اورمسلم لیگ فنکشنل کے صوبائی وزراء وزراء آغاسراج درانی اور جام مدد علی نے بحث میں حصہ لیتے ہوئے کہا کہ چھٹی کی تجویزقرارداد کے ذریعے سندھ حکومت کوبھیج دی جائے باقی کام ایوان کاہے۔بعد میں قراردادمنظور کرلی گئی۔دبئی…پاکستان اور انگلینڈ کے درمیان د بئی انٹرنیشنل کرکٹ اسٹیڈیم میں کھیلے جانے والے پہلے ٹیسٹ میچ میں پاکستان نے اپنی پہلی نامکمل اننگز کا پراعتماد آغاز کرتے ہوئے بناء کسی نقصان کے 42رنزکا مجموعہ ترتیب دیا ہے۔جس وقت پہلے دن کا کھیل ختم ہوا تو پاکستانی ٹیم نے پندرہ اوورز کھیلے تھے جبکہ کریز پر اوپنرز محمد حفیظ 22اور توفیق عمر 18 موجود تھے۔اس سے قبل انگلش ٹیم اپنی اننگز میں 192رنز پر ڈھیر ہوگئی تھی۔ پاکستان کے اسپن جادوگرسعید اجمل نے اپنی تخلیق ”تیسرا“ کو استعمال کرتے ہوئے 7 انگلش بیٹسمینوں کو پویلین کی راہ دکھاکر کپتان مصباح اور بیٹسمینوں کے لیے صورتحال آئیڈیل بنادی ہے۔واضح رہے کہ انگلینڈ نے ٹاس جیت کر پہلے بیٹنگ کا فیصلہ کیا لیکن اسے ابتدا ہی میں مشکلات سے دوچار ہونا پڑا اور صرف 10 کے مجموعی اسکور پر پہلا نقصان اس وقت اٹھانا پڑا جب اوپنر ایلسٹر کک آوٴٹ ہوئے۔ کپتان اسٹراس 19رنز تک محدود رہے۔سوائے وکٹ کیپر میٹ پرائر70،گریم سوان 34اور مورگن24 کے علاوہ کوئی اور بیٹسمین مصبا ح اینڈ کمپنی کے سامنے مزاحمت نہ کرسکا اور مسلسل وکٹیں گرتی رہیں یوں پوری انگلش ٹیم 192پر پویلین لوٹ گئی۔کل میچ کا دوسرا دن ہے اور پاکستان اپنی پہلی اننگز کاکھیل شروع کریگا۔بدین…مسلم لیگ ن کے سربراہ میاں محمد نواز شریف نے کہا ہے کہ تین سال سے صدر زرداری کو سمجھارہے ہیں کہ لوگوں سے کچھ تو ہمدردی کرو ، کچھ تو لوگوں کی خدمت کرو ان کا صدر سے ایک سال سے رابطہ نہیں،بدین میں فاضل راہو کی 25 ویں برسی کے موقع پر جلسہ سے خطاب کرتے ہوئے نواز شریف نے کہا کہ فاضل راہو نے ہاریوں کی جتنی خدمت کی اس کی مثال نہیں ملتی۔ انہوں نے کہا کہ سندھ میں حالیہ سیلاب اور بارشوں کے دوران پنجاب نے سندھ کی بھرپور مدد کی ہے ، لوگوں کی خدمت کرنا ہمارا فرض تھا کسی پر احسان نہیں کیا۔نواز شریف نے کہا کہ سندھ میں سیلاب کے بعد آج بھی لوگ بے گھر ہیں اور جگہ جگہ پانی کھڑا ہے جو اب اتنا کالا ہوگیا ہے کہ لوگ اسے کالا پانی کہتے ہیں .انہوں نے کہا کہ جب بھی پاکستان کی خدمت کا موقع ملا تو سندھ کی عوام کی حالت سب سے پہلے بدلیں گے۔ ان کا کہنا تھا کہ اناج پیدا کرنے والے ہاری پورے پاکستان کو کھلاتے ہیں وہخود جھونپڑیوں میں رہیں اور کھانے والے محلات میں رہیں یہ نہیں ہوسکتا۔ میاں نواز شریف نے کہا کہ وہ تین سال سے صدر زرداری کو سمجھا رہے ہیں کہ اس ملک کے عوام کی حالت بدلو۔ آپ کا تعلق سندھ سے ہے کچھ تو لوگوں سے ہمدردی کرو، اسلام آباد سے نکل کر بلتستان، آزاد کشمیر، پنجاب، خیبرپختونخوا، بلوچستان اور سندھ جاوٴ اور دیکھو لوگ کیسے زندگی گزار رہے ہیں، ،جلسے سے اسماعیل راہو اور ایاز لطیف پلیجو نے بھی خطاب کیا۔اسلام آباد…ایم کیو ایم کے رہنما حیدر عباس رضوی کا کہنا ہے کہ ایم کیو ایم لسانی بنیادوں کی بجائے نظریاتی بنیادوں پر صوبے بنانے کی حامی ہے۔پارلیمنٹ ہاوٴس میں میڈیا سے بات کرتے ہوئے حیدر عباس رضوی کا کہنا تھا کہ نئے صوبے بنانے کی جدوجہد جاری رہی تو یہ بن کے رہیں گے۔ ایم کیو ایم نے نئے صوبے بنانے کی حمایت میں پارلیمنٹ میں بل پیش کر دیا ہے ، اب صوبوں کی ذمہ داری ہے کہ وہ عوام کو ان کا حق دیں۔حیدر عباس رضوی نے کہا کہ جب نئے صوبے بنانے کا بل پیش ہوا تو کسی نے مخالفت نہیں کی لیکن پیٹھ پیچھے نہ جانے کیوں مخالفت کرتے ہیں۔اسلام آباد…وفاقی حکومت نے ایل پی جی پر ایک بار پھر پٹرولیم لیوی عائد کر دی ہے جس سے ایل پی جی کی فی کلوقیمت میں 10 روپے اضافے کے ساتھ 150 روپے ہو گئی ہے،جو ملکی تاریخ کی بلند ترین سطح ہے۔مارکیٹنگ کمپنیز ایل پی جی ایسوسی ایشن کے ترجمان بلال جبار نے بتایا کہ چند ماہ قبل ان کی درخواست پر ہائی کورٹ نے ایل پی جی پر پٹرولیم لیوی ختم کر دی تھی لیکن حکومت نے آرڈیننس کے ذریعے پھر سے پٹرولیم لیوی عائدکر دی ہے،انہوں نے کہا کہ فی ٹن لیوی ٹیکس 11486 روپے لگایا گیا ہے جس سے فوری طور پر سلنڈر کی قیمت 1600 سے بڑھ کر 1750 روپے ہو گئی ہے اورعام آدمی کو فی کلو ایل پی جی اب 150 روپے میں ملے گی،بلال جبار نے کہا کہ وہ یہ اقدام ایک بار پھر عدالت میں چیلنج کریں گے،امید ہے کہ عدالت اسے دوبارہ ختم کر دے گی،جس کے بعد کمپنیز بھی قیمت میں اضافہ واپس لے لیں گی۔لندن…جیمز بونڈ فلم سلسلے کی پہلی فلم کے ریلیز کے پچاس سال مکمل ہونے پر ایک انوکھی نمائش کا اہتمام کیا گیا ہے جس میں اس فلم سیریز میں استعمال ہونے والی پچاس مختلف سواریاں پیش کی گئی ۔ ہوا،پانی اور زمین پر سفر میں استعمال ہونے والی پچاس سواریاں جو کہ گزشتہ پچاس سالوں میں جیمز بونڈ فلم سلسلے کی22 فلموں میں استعمال کی گئی ہیں ، برطانیہ میں نمائش کے لیے پیش کی گئی ہیں۔ا سپائے سیریز جیمز بونڈکے پچاس سال مکمل ہونے پر بونڈ ان موشن نامی اس نمائش کا اہتمام کیا گیا ہے، جو کہ برطانوی شہر ساوٴتھ ہیمپٹن کے قریب واقع نیشنل موٹر میوزیم میں جاری ہے۔ نمائش کی افتتاحی تقریب میں اس سیریز میں حصہ لینے والی دیگر بونڈ گرلز نے شرکت کی، جو خود بھی ان پچاس انوکھی سواریوں سے متاثر نظر آئیں۔نمائش میں پیش کی جانے والی سواریوں میں ایسٹن مارٹن ڈی بی 5،ایمفیبیس لوٹس، سمرین، جیٹ پیک اور ہیلی کاپٹر بھی شامل ہیں۔ تارتیخ کی طویل ترین فلم سیریز پر مبنی یہ نمائش رواں سال دسمبر تک جاری رہے گی۔لندن…متحدہ قومی موومنٹ کے قائد الطاف حسین نے نئے پیرپگارا پیرصبغت اللہ شاہ راشدی سے ٹیلی فون پر رابطہ کرکے ان کے والد اور حروں کے روحانی پیشوا شاہ مردان پیرصاحب پگارا کے انتقال پر دلی تعزیت کا اظہار کیا۔ الطاف حسین نے پیرصبغت اللہ راشدی سے گفتگو کرتے ہوئے کہاکہ پیرصاحب پگارا ایک بہت بڑا قومی ورثہ تھے اور ان کے انتقال سے پیدا ہونے والا خلاء آسانی سے پر نہیں ہو گا۔انہوں نے کہاکہ پیرصاحب پگارانے ملک وقوم کیلئے جو خدمات انجام دی ہیں وہ ہمیشہ یادرکھی جائیں گی اور مجھے امید ہے کہ آپ بھی اپنے والد محترم کے نقش قدم پر چلتے ہوئے ملک وقوم ، مریدین اور غریب ومستحق افراد کی خدمت کا سلسلہ اسی طرح جاری رکھیں گے جو آپ کے خاندان کی برسوں کی روایت ہے ۔ الطاف حسین نے دعا کی کہ اللہ تعالیٰ شاہ مردان پیر صاحب پگارا مرحوم کو کروٹ کروٹ جنت نصیب کرے ، سوگوارلواحقین اور مریدین کو یہ صدمہ برداشت کرنے کا حوصلہ دے ۔پیرصبغت اللہ راشدی نے الطاف حسین سے دلی تشکرکااظہار کرتے ہوئے کہاکہ آپ ہمارے لئے دعا کریں کہ اللہ تعالیٰ ہمیں یہ ذمہ داری ادا کرنے کی ہمت اور طاقت عطا فرمائے اور ہماری مشکلات کو آسان کرے ۔انہوں نے کہا کہ ایم کیوایم کے ساتھ ہمارا رابطہ ہے اورانشاء اللہ یہ رابطہ قائم رہے گا ۔ ہم نہ صرف آپس میں رابطے میں رہیں گے بلکہ ایک دوسرے کا ساتھ بھی نبھائیں گے۔اسلام آباد…مشرف ملک کیلئے سکیورٹی رسک ہیں ان کیخلاف آرٹیکل 6کے تحت وفاقی حکومت مقدمہ درج کرے آج سینیٹ کے اجلاس خطاب کرتے ہوئے سینیٹر رضا ربانی کا کہنا تھا کہ پرویزمشرف بینظیر بھٹو کے قتل میں ملوث ہیں ،اکبر بگٹی کے خون سے بھی ان کے ہاتھ رنگے ہوئے ہیں اس قتل میں بھی پرویزمشرف کو گرفتار کیا جائے، اس نے غیر ملکیوں کو بغیر کسی معاہدے کے ایئربیس دیے، پرویز مشرف نے عدلیہ پر جارحیت اور ججوں کو گرفتار اور برطرف کیا، ان کا کہنا تھاکہ مشرف جب پاکستان پہنچیں تو ایئرپورٹ پرانھیں گرفتار کرنا وفاق کافرض ہے۔ لاہور… طبی ماہرین کا کہنا ہے کہ پاکستان میں ہر پولیو مہم کے دوران 7 لاکھ بچے پولیو ویکسین سے محروم رہ جاتے ہیں، لاہور میں یونیسف کے نمائندے ڈاکٹر ڈیبرا نے میڈیا بریفنگ میں بتایا کہ پولیو ویکسین کی کوالٹی پر شبہ نہیں کیا جاسکتا، پاکستان میں بچوں کو پولیو کی جو ویکسین دی جارہی ہے دوسرے ممالک میں بھی وہی دی جا رہی ہے ، دیگر شرکاء کا کہنا تھا کہ پاکستان میں پولیو مہم کے دوران سات لاکھ بچے پولیو کے قطرے پینے سے محروم رہ جاتے ہیں، انہوں نے والدین پر زور دیا کہ بچوں کو قطرے پلانے میں غفلت نہ برتیں تاکہ انہیں پولیو کے اس مہلک مرض سے بچایا جا سکے۔اسلام آباد…سپریم کورٹ آف پاکستان سے وکالت نامے کی منسوخی کے بعدبابر اعوان کہنا ہے کہ ذوالفقار علی بھٹو کے عدالتی قتل پر انصاف کی لڑائی میں ان کاوکالت نامہ شہیدہوگیاہے۔سوشل ویب سائٹ ٹوئٹر پر اپنے پیغام میں بابر اعوان نے کہا ہے کہ انہوں نے قانون و آئین کی بالادستی اور عوامی حکمرانی کیلئے کئی دہائیوں تک لڑائی لڑی اور بار ایسوسی ایشنز کو توہین وکالت سے بچایا۔ ان کاکہناہے کہ وکالت نامہ منسوخ ہونے پر انہوں نے خدا کی طرف دیکھا اور بینچ سے کہا واللہ خیر الرازقین۔ بابر اعوان نے اس موقع پر کچھ اشعار بھی ٹوئٹر پر پوسٹ کئے، جن میں ان کا کہنا تھا کہ ہم خستہ تنوں سے محتسبو کیا مال منال کا پوچھتے ہو،جو عمر سے ہم نے بھر پایا سب سامنے لائے دیتے ہیں،دامن میں ہے مشت خاک جنوں، ساگر میں ہے خون حسرت مے،لو ہم نے دامن جھاڑ دیا، لو جام اٹھائے دیتے ہیں۔اسلام آباد…وفاقی وزیر قانون سینٹر مولابخش چانڈیونے کہا ہے کہ انھوں نے اپنے عہدے سے استعفیٰ نہیں دیا ہے،نہ ہی ان سے استعفیٰ طلب کیا گیا ہے۔منگل کی شام میڈیا سے بات چیت کرتے ہوئے انھوں نے کہا کہ ان خبروں میں کوئی صداقت نہیں کہ انھوں نے استعفیٰ دیدیاہے۔انھوں نے مزید کہا کہ جمعرات کو وزیراعظم گیلانی این آر او کیس میں اپنی پیشی پر سپریم کورٹ جائیں گے اور ہم سب بھی انکے ساتھ ہونگے۔مولا بخش چانڈیونے کہا کہ انکی آج صدر آصف علی زرداری سے ملاقات ضرور ہوئی ہے تاہم اس میں انکے استعفیٰ پر کوئی بات نہیں ہوئی ۔واضح رہے کہ منگل کو سابق وزیرقانون سینٹر بابر اعوان کی بھی صدر سے ملاقات ہوئی تھی جسکے بعد دن بھر مختلف ذرائع ابلاغ پر یہ خبریں گردش کرتی رہیں کہ مولا بخش چانڈیو،بابر اعوان کو وزیرقانون بنانے کے لیے اپنے عہدہ چھوڑ رہے ہیں۔یہاں یہ امر بھی دلچسپی سے خالی نہ ہوگا کہ چند ماہ قبل سینٹر بابر اعوان نے اس وقت وزارت سے مستعفی ہوکر بھٹو ریفرنس میں صدر زرداری کی جانب سے عدالت عظمیٰ میں پیش ہونے کا اعلان کیا تھا جب صدر نے پی پی کے بانی اور سابق وزیراعظم ذوالفقار علی بھٹو کو پھانسی دیئے جانے کے کیس کا ریفرنس سپریم کورٹ بھجوایا تھا۔کراچی…پاکستان اور بھارت کے درمیان تاریخی مقابلہ موسیقی کے لئے آڈیشنز کا سلسلہ شروع ہوچکا ہے۔جیو کی جانب سے پاکستان اور بھارت کی تاریخ کے سب سے بڑے مموسیقی کے مقابلے کے آڈیشنز کا آغاز آج کراچی میں ہوا ،معروف گلوکار اور سٹار اداکار عاطف اسلم کی قیادت میں ہمیش ریشمیا کی بھارتی گلوکاروں کی ٹیم کا مقابلہ کرنے کے لئے تیار نوجوان لڑکے اور لڑکیوں کی بڑی تعداد اپنی قسمت آزمانے ان آڈیشنز میں شامل ہوئی ،ٹیم عاطف میں شامل ہونے کے خواہشمند نوجوان امیدواروں نے آڈیشنز کے دوران بڑے جوش و جذبے سے کلاسیکی پاپ اور راک جیسی گلوکاری کی مختلف اصنافوں میں اپنی فنکارانہ صلاحیتوں کا مظاہر ہ کیا، لاہور اور کراچی میں یہ آڈیشنز آج اور کل جاری رہیں گے۔اسلام آباد…ترجمان سپریم کورٹ کے مطابق 19جنوری کو وزیر اعظم کی پیشی کے موقع پرسخت حفاظتی اقدامات کیے جائیں گے اور داخلہ خصوصی پاسز کے ذریعے ہو گا ۔رجسٹرار آفس کے ذرائع کے مطابق جسٹس ناصر الملک کی سربراہی میں سات رکنی بینچ نے 16جنوری کو وزیراعظم کو عدالتی احکامات کی نافرنانی پر شوکاز نوٹس جاری کیا کہ کیوں نہ ان کے خلاف توہین عدالت کی کارروائی کی جائے اور وہ ذاتی طور پر عدالت میں پیش ہو کر وضاحت کریں۔ جیو نیوز کو ملنے والی تفصیلات کے مطابق وزیر اعظم سیکرٹریٹ کی آر اینڈ آئی برانچ نے نوٹس کی وصولی کا وقت 16 جنوری کی رات8بج کر5 منٹ لکھا ہے۔ سپریم کورٹ ا علامیے کے مطابق وزیر اعظم کی پیشی کے موقع پر سخت حفاظتی اقدامات کیے جائیں گے اور کمرہ عدالت نمبر چار میں محدود نشستوں کے باعث صرف چند سینئر وکلاء اور شہریوں کو ترجیحی بنیاد پر پاسز جاری کیے جائیں گے۔ خصوصی پاسز ایڈیشنل رجسٹرار سے حاصل کیے جاسکتے ہیں۔اسلام آباد…وزیر خارجہ حنا ربانی کھر نے سینیٹ کو بتایا ہے کہ 3 سال میں قزاقوں کے ہاتھوں پاکستانیوں کے اغوا کے چار واقعات ہوئے ہیں،حکومت ایسے معاملات میں براہ راست ملوث نہیں ہوتی کیوں کہ قزاق تاوان کی رقم بڑھا دیتے ہیں۔سینیٹ کا اجلاس چیئرمین فاروق ایچ نائیک کی زیر صدارت ہوا جس میں بھارتی اداکار شترو گن سنہا سمیت بھارتی اراکین پارلیمنٹ کے وفد نے بھی شرکت کی۔ بھارتی وفد ایوان میں آیا تو سینیٹر ز نے ڈیسک بجا کر ان کا استقبال کیا۔سینیٹرز کا کہنا تھا کہ دونوں ممالک کو مسائل پرامن طریقے سے حل کرنے چاہئیں تاہم پروفیسر خورشید کا کہنا تھا کہ کشمیر اور پانی سمیت اہم تنازعات ، دو طرفہ تعلقات کی بہتری میں رکاوٹ ہیں ۔ وقفہ سوالات کے دوران وزیر خارجہ نے بتایا کہ بیرون ملک پاکستانی سفارتخانوں اور مشنز نے پانچ سال میں ویزوں کے اجراء اور دیگر خدمات پر 13 ارب 36 کروڑ روپے جمع کیے۔ بلوچستان کو سالانہ ترقیاتی پروگرام میں مناسب حصہ نہ ملنے پرسینیٹر ہمایوں خان مندوخیل نے سینیٹ سے واک آوٹ کیا اور ایوان کے باہر دھرنا دیا۔اجلاس کے دوران جے یو آئی ف کے قاری محمد عبداللہ نے سینیٹ رکنیت کا حلف اٹھایا ،وہ اعظم خان سواتی کے استعفے سے خالی ہونی والی نشست پر منتخب ہوئے ہیں۔سینیٹ میں ارفع کریم اور خان پور بم دھماکے میں جاں بحق ہونے والوں کے لیے فاتحہ خوانی بھی کی گئی ،سینیٹ کا اجلاس اب کل (بدھ کی) شام چار بجے ہوگا۔اسلام آباد…وزیردفاع اورچیئرمین پی آئی اے چوہدری احمد مختار نے پی آئی اے انتظامیہ کو ہدایت کی ہے کہ دیگر ایئر لائنز کے مقابلے میں پی آ ئی اے کی کارکردگی کو بہتر بنایا جائے ،اخراجات میں کمی کی جا ئے اور مسافروں کو زیادہ سے زیادہ سہولتیں فراہم کی جائیں۔یہ ہدایت چوہدری احمد مختار نے آج اسلام آباد میں اپنی زیر صدارت پی آئی اے کے اجلاس میں دی ، اجلاس میں پی آ ئی اے کے بزنس پلان کے متعلق چوہدری احمد مختارکو بریفنگ دی گئی پی آئی اے ترجمان کے مطابق اجلاس میں مینیجنگ ڈائریکٹر پی آئی اے کیپٹن ندیم خان یوسفزئی ،ڈپٹی مینیجنگ ڈائریکٹر سلیم سیانی،ڈائریکٹر کارپور یٹ پلاننگ ارشادغنی،کنسلٹنٹ پی آ ئی اے حید رجلال اور دیگر اعلیٰ حکام نے شرکت کی۔کراچی…کراچی بد امنی کیس میں سپریم کورٹ کے فیصلہ پر عدم عمل درآمد کے خلاف مہاجر قومی مومنٹ کے چیئرمین آفاق احمد کی دائر توہین عدالت کی درخواست پر سپریم کورٹ آفس نے سماعت کے لئے 24 جنوری کی تاریخ مقرر کرتے ہوئے فریقین کو نوٹس جاری کر دئے۔مہاجر قومی مومنٹ کے چیئرمین آفاق احمد نے سپریم کورٹ کے کراچی بد امنی کیس پر دئے جانے فیصلے پر عدم عمل درآمد کے خلاف سپریم کورٹ میں درخواست دائر کی تھی۔ درخواست میں کہا گیا تھا کہ نو گو ایریا ختم کرنے کے فیصلہ پر عمل درآمد نہیں ہوا، ان کے ایک ہزار سے زائد کارکنان گھر جانا چاہتے ہیں لیکن ان کے علاقے نو گو ایریا بنے ہوئے ہیں اور جو کارکن اپنے علاقے میں داخل ہونے کی کوشش کرتا ہے اسے مار دیا جاتا ہے۔ سپریم کورٹ نے کیس کی سماعت کے لئے 24 جنوری کی صبح 9 بجے کی تاریخ مقرر کرتے ہوئے فریقین کو نوٹس جاری کر دئے ہیں۔ توہین عدالت کی درخواست میں ہوم سیکریٹری، آئی جی سندھ، اور دیگر پولیس افسران کو فریق بنایا گیا ہے۔اسلام آباد … وزیر خارجہ حنا ربانی کھر نے سینیٹ کو بتایا ہے کہ 3 سال میں قزاقوں کے ہاتھوں پاکستانیوں کے اغوا کے چار واقعات ہوئے ہیں،حکومت ایسے معاملات میں براہ راست ملوث نہیں ہوتی کیوں کہ قزاق تاوان کی رقم بڑھا دیتے ہیں۔سینیٹ کا اجلاس چیئرمین فاروق ایچ نائیک کی زیر صدارت ہوا جس میں بھارتی اداکار شترو گن سنہا سمیت بھارتی اراکین پارلیمنٹ کے وفد نے بھی شرکت کی۔ بھارتی وفد ایوان میں آیا تو سینیٹر ز نے ڈیسک بجا کر ان کا استقبال کیا۔سینیٹرز کا کہنا تھا کہ دونوں ممالک کو مسائل پرامن طریقے سے حل کرنے چاہئیں تاہم پروفیسر خورشید کا کہنا تھا کہ کشمیر اور پانی سمیت اہم تنازعات ، دو طرفہ تعلقات کی بہتری میں رکاوٹ ہیں ۔ وقفہ سوالات کے دوران وزیر خارجہ نے بتایا کہ بیرون ملک پاکستانی سفارتخانوں اور مشنز نے پانچ سال میں ویزوں کے اجراء اور دیگر خدمات پر 13 ارب 36 کروڑ روپے جمع کیے۔ بلوچستان کو سالانہ ترقیاتی پروگرام میں مناسب حصہ نہ ملنے پرسینیٹر ہمایوں خان مندوخیل نے سینیٹ سے واک آوٹ کیا اور ایوان کے باہر دھرنا دیا۔اجلاس کے دوران جے یو آئی ف کے قاری محمد عبداللہ نے سینیٹ رکنیت کا حلف اٹھایا ،وہ اعظم خان سواتی کے استعفے سے خالی ہونی والی نشست پر منتخب ہوئے ہیں۔سینیٹ میں ارفع کریم اور خان پور بم دھماکے میں جاں بحق ہونے والوں کے لیے فاتحہ خوانی بھی کی گئی ،سینیٹ کا اجلاس اب کل (بدھ کی) شام چار بجے ہوگا۔واشنگٹن … ترجمان امریکی محکمہ خارجہ مارک ٹونرکا کہنا ہے کہ امریکی نمایندہ خصوصی مارک گراسمین پاکستان جانا چاہتے تھے، مگر موجودہ صورتحال میں پاکستان کی جانب سے اجازت نہیں دی گئی، ترجمان محکمہ خارجہ کے مطابق پاکستان کا کہنا ہے کہ جب تک پاکستان امریکا سے تعلقات پر نظر ثانی نہیں کرلیتا مارک گراسمین کا دورہ مناسب نہیں ہوگا۔ مارک ٹونر کا کہنا کہ امریکا سمجھتا ہے کہ افغان امن عمل میں پاکستان کی بنیادی حیثیت ہے۔ اور امریکا پاکستان سے مضبوط تعلقات کا خواہاں ہے۔ ترجمان نے امریکی اخبارمیں چھپنے والی خبر کی صرف اس حد تک تصدیق کی کہ امریکی وزیر خارجہ کی پاکستانی ہم منصب سے فون پر بات ہوئی۔ تاہم انہوں نے اس کی تفصیلات نہیں بتائیں۔ اخبار کی رپورٹ میں دعویٰ کیا گیا ہے کہ بات چیت میں دونوں ممالک نے اپنی اپنی حدود کار واضح کیں۔ امریکی وزیر خارجہ نے اپنا موقف دہراتے ہوئے کہا کہ امریکا کو اگر کسی سے خطرہ ہو تو وہ کہیں بھی کارروائی کا حق رکھتا ہے۔ تاہم جواب میں پاکستانی وزیر خارجہ کا کہنا تھا کہ اگر پاکستان کی ریڈ لا ئن کو عبور کیا گیا تو اسے ملکی خود مختاری پر حملہ تصور کیا جائیگا۔ اور اس کا بھر پور جواب دیا جائیگا۔ تاہم محکمہ خارجہ نے اس کی تصدیق نہیں کی ۔سان فرانسسکو … پائریسی کے خلاف امریکا میں مجوزہ سخت قانون سازی پر وکی پیڈیانے اپنی ویب سائٹ24گھنٹے کے لیے آج شام سے بندکرنیکااعلان کردیاہے ۔وکی پیڈیا کیساتھ کئی دیگر ویب سائٹس بھی اپنی خدمات بدھ کی شام سے ایک روزکیلیے بندکررہی ہیں۔دا اسٹاپ آن لائن پائریسی ایکٹ اور انٹلیکچوئل پراپرٹی تحفظ ایکٹ کے تحت مووی اسٹوڈیوز،ریکارڈ لیبلز اور دیگر کاپی رائٹ ہولڈرز کو اس بات کے وسیع حقوق حاصل ہوجائیں گے کہ وہ ان ویب سائٹس کو بند کرنیکامطالبہ کریں جوانکے مطابق پائریسی پھیلاتی ہیں۔ کراچی … کراچی کے علاقے کورنگی گودام چورنگی کے قریب روئی کے گودام میں لگنے والی آگ پر قابو پالیا گیاجبکہ کولنگ کا عمل جاری ہے ۔ذرائع کے مطابق کورنگی گودام چورنگی کے قریب واقع ٹریڈنگ کارپوریشن آف پاکستان کے روئی کے گودام میں لگی آگ کو فائر بریگیڈ حکام نے تیسرے درجہ کی قرار دے کر شہر بھر کے تمام فائر ٹینڈرز طلب کر لئے۔ فائر بریگیڈ حکام کا کہنا تھا کہ آگ روئی کے گودام میں لگنے کے باعث قابو پانے میں مشکلات پیش آئیں ، تاہم عملہ 6 گھنٹے سے ذائد وقت گزرنے کے بعد قابو پانے میں کامیاب ہوسکا۔حکام کا کہنا تھا کہ آگ پر قابو پانے کے بعد کولنگ کا عمل شروع ہوگیا ہے جس میں وقت لگے گا۔آگ کے باعث گودام میں موجود روئی کی بڑی تعداد جل کر خاکستر ہوگئی۔لاہور … اپنے اردگرد پھیلی ہوئی سچائیوں کو افسانوں اور خاکوں کے قالب میں ڈھال کر امر ہو جانے والے سعادت حسن منٹو کی آج 57 ویں برسی ہے،سعادت حسن منٹو نے روایتی اردو افسانے کو نئی جہت دی،اردو ادب میں وہ آج بھی اس مقام پر کھڑے ہیں،جہاں ان کے مقابل کوئی نہیں منٹو نے ڈھائی سو سے زیادہ افسانے اور کہانیاں لکھیں،حکومتِ وقت نے ان کے5افسانوں کو فحش قرار دے کرانہیں کٹہرے میں کھڑا کیا۔منٹو صاحب کی تینوں بیٹیاں نگہت،نصرت اور نزہت اپنے باپ کی یادوں کو سمیٹے لاہور میں رہائش پذیر ہیں۔منٹو نے اپنی قبر کا کتبہ بھی خود لکھاہے کہ" یہ سعادت حسن منٹو کی قبر ہے،جو اب بھی سمجھتا ہے کہ اس کا نام لوحِ جہاں پر حرفِ مکرر نہیں"۔روم ... اٹلی کے جہاز costa concardiaکے حادثے میں مرنے والوں کی تعداد 11 ہو گئی۔ جہاز کے اندر تک رسائی اور امدادی کام تیز کرنے کے لیے جہاز میں کنٹرولڈ دھماکے کیے گئے بدقسمت جہاز costa concardia سمندری چٹان سے ٹکرا کر پلٹ گیا تھا، بچ جانے والوں اور لاشوں کی تلاش کے لیے غوطہ خور انتہائی سرد پانی میں بھی سرگرم ہیں۔ منگل کو پانچ مزید لاشیں ملنے کے بعد مرنے والوں کی تعداد گیارہ بتائی گئی ہے، costa concardia کا وزن ایک لاکھ 14 ہزار ٹن ہے۔ یہ ٹائی ٹینک سے دوگنا بڑا جہازتھا اور دنیا کا سب سے بڑا مسافر بردار جہاز تھا۔ امدادی کام تیز کرنے کے لیے جہاز میں کنٹرولڈ دھماکے کیے گئے تاکہ جہاز کے اندر تک فوری رسائی ہوسکے۔لاہور … لاہورسمیت پنجاب بھر میں سردی ابھی زوروں پر ہے،زندہ دلانِ لاہور کی بڑی تعداد ٹھنڈے ٹھنڈے موسم کو انوکھے انداز سے انجوائے کرتی ہے،جب بھی سردی بڑھتی ہے وہ آئس کریم کی دکانوں کا رْخ کرتے ہیں۔مال روڈ اور لبرٹی مارکیٹ سمیت شہر بھر میں آئس کریم کی دکانوں پر ان دنوں معمول سے زیادہ رش دیکھنے میں آ رہا ہے،شام کے سائے ڈھلتے ہی دوستوں کی ٹولیاں اور فیملیز کا پسندیدہ مقام یہ آئس کریم پارلر ہوتے ہیں،جہاں وہ آئس کریم کے مختلف فلیورز سے لطف اندوز ہو کر ٹھنڈے موسم کو انجوائے کرتے ہیں،ان کا کہنا ہے کہ گرمیوں میں آئس کریم کھانے سے پہلے ہی پگھل جاتی ہے،جبکہ آج کل یخ آئس کریم کھانے کا اپنا ہی مزا ہے۔لندن … پاکستانی نژاد برطانوی باکسر عامر خان نے لیمونٹ پیٹرسن کے خلاف مقابلے کی درخواست واپس لے لی ہے عامر خان کا دس جنوری کو امریکی باکسر لے مونٹ پیٹرسن کے خلاف ایک متنازع مقابلے میں اپنے ٹائٹل کا دفاع نہیں کرسکے تھے۔ جس کے خلاف انہوں نے دوبارہ میچ کرانے کی درخواست دی تھی۔ بعد میں انہوں نے مقابلے کے دوران ججوں کے پاس موجود ایک متنازع شخص مصطفیٰ امین کی موجودگی پر اعتراض کرتے ہوئے بھی عدالت میں درخواست جمع کرائی تھی۔ انٹرنیشنل باکسنگ فیڈریشن نے عامر خان کی درخواست پر مقابلہ دوبارہ کرانے کا اعلان کردیا تھا۔ اب انٹرنیشنل باکسنگ فیڈریشن کے ترجمان بتایا ہے کہ عامر خان کے پروموٹرز گولڈن بوائے گروپ نے عامر خان اور پیٹرسن کے درمیان مقابلے کی درخواست واپس لے لی ہے۔ عامر خان کے پروموٹرز نے درخواست واپس لینے کی کوئی وجہ نہیں بتائی۔ درخواست عدالتی سماعت سے محض ایک دن پہلے واپس لی گئی ہے ،باکسرعامرخان نے لیمونٹ پیٹرسن کے خلاف مقابلے کی اپیل واپس لے لی۔کراچی … کراچی کی ایک تولیہ فیکٹری میں اچانک آگ لگ گئی،فائر بریگیڈ ذرائع کے مطابق ا لانڈھی بھینس کالونی کے علاقے میں تولیہ فیکٹری میں آتشزدگی کی اطلا ع موصو ل ہوئی ہے ،جس پر فائرٹینڈرز روانہ کر دئیے گئے ہیں۔چارسدہ … پاکستان فیڈرل یونین آف جرنلسٹ نے چارسدہ میں نجی ٹی وی کے رپورٹر اور سینئر صحافی مکرم خان عاطف کے قتل کی شدید مذمت کی ہے۔ایک بیان میں پی ایف یو جے کے قائم مقام صدر طارق چودھری اور سیکریٹری جنرل امین یوسف نے مکرم خان یوسف کے قتل کی شدید مذمت کرتے ہوئے کہا ہے کہ ملک میں کئی برسوں سے پے درپے صحافیوں کو قتل کیا جارہا ہے۔ حکومت اور میڈیا کے حکام صحافیوں کو سکیورٹی فراہم کرنے میں ناکام ہوچکے ہیں۔ پوری صحافی برادری اس افسوس ناک واقعے کی شدید مذمت کرتے ہوئے حکومت سے مطالبہ کرتی ہے کہ معاملے کی عدالتی تحقیقات کرائی جائے اورذمہ داروں کو عبرت ناک سزا دی جائے۔لاہور … آئندہ چوبیس گھنٹوں کے دوران لاہور سمیت پنجاب بھر میں موسم خشک اور سرد رہنے کا امکان ہے تاہم اس دوران بادلوں کی آنکھ مچولی جاری رہے گی۔محکمہ موسمیات کے مطابق آئندہ چوبیس گھنٹوں کے دوران لاہور سمیت پنجاب بھر کا موسم ابر آلود اور سرد رہنے کا امکان ہے، میدانی علاقوں میں رات اور صبح کے وقت دھند چھائی رہے گی،گزشتہ روز لاہور میں کم سے کم درجہ حرارت چار اعشاریہ چار جبکہ زیادہ سے زیادہ16ڈگری سنٹی گریڈ رکارڈ کیا گیا۔ہوا میں نمی کا تناسب صبح کے وقت چھیاسی فیصد اور شام کے وقت تہتر فیصد رہا۔فیصل آباد ... گیس کی فراہمی بند ہونے کی وجہ سے فیصل آباد کی صنعتیں آج مسلسل اٹھائیسویں روز بھی بند ہیں۔محکمہ سوئی گیس نے 22 دسمبر سے ٹیکسٹائل اور نان ٹیکسٹائل اداروں کو غیر معینہ مدت کیلئے گیس کی فراہمی بند کر دی تھی جو تاحال بحال نہیں ہو سکی اور مسلسل 28ویں روز بھی صنعتوں کا پہیہ رکا ہوا ہے۔ صنعتکاروں کے مطابق گیس کی عدم فراہمی کے باعث صنعتوں میں پیدواری عمل رکنے سے اربوں روپے کا نقصان ہو چکا ہے۔بیجنگ ... چین میں جنگلی حیات کے مرکز میں موجود جڑواں چیتوں کو عوام کے سامنے پیش کردیا گیا۔ڑینگ ڈاوٴ میں جنگلی حیات کے مرکز میں موجود ان چیتوں نے اپنی معصوم حرکتوں سے لوگوں کے دل مول لئے۔دو ماہ قبل پیدا ہونے والے بنگال ٹائیگرزکے اس جوڑے کو کشادہ پنجرے میں رکھا گیا ہے۔نر چیتے کا وزن 15 کلو جبکہ مادہ چیتا 10 کلو کا ہے۔جڑواں چیتے اپنا زیادہ تر وقت پنجرے میں کھیلتے ہوئے گزارتے ہیں۔پنجرے میں کیمرے کو دیکھ کر چیتوں نے تھوڑی حیرت کا اظہار کیا مگر پھر کیمرے کے نزدیک آکر خوب پوز بنائے ۔ملتان … ملتان ریجن میں گیس لوڈ منجمنٹ کے تحت آج سی این جی اسٹیشنزتیسرے روز بھی بند ہیں اور لوگوں کو شدید مشکلات کا سامنا کرنا پڑرہا ہے۔ملتان ، ڈیرہ غازی خان ، مظفرگڑھ ، خانیوال ، وہاڑی اور چیچہ وطنی میں سی این جی اسٹیشنز کی بندش کا تیسرا دن ہے جس کے تحت ریجن بھر کے 2 سو 6 سی این جی اسٹیشنزآج رات 10 بجے تک بند رہیں گے۔ ملتان ریجن کے سی این جی اسٹیشنز پر صارفین کو آج رات 10 بجے سے گیس کی فراہمی بحال کر دی جائے گی۔ پنجاب میں ہفتہ میں گیس کی تین روزہ بندش سے صارفین کو شدید پریشانی کا سامنا کرنا پڑتا ہے۔ریاض … سعودی دارلحکومت ریاض میں کنگ فیصل انٹرنیشنل ایورڈ یافتگان کے ناموں کا اعلان کر دیاگیا، جس میں 4 عرب اور 3 امریکی ماہرین شامل ہیں،کنگ فیصل فاوٴنڈیشن کے ڈائرکٹر جنرل شہزادہ خالد الفیصل نے سال 2012ء کے کامیاب ایوارڈ یافتگان کے ناموں کا اعلان کر دیا، جس میں 4عرب اور 3امریکی ماہرین و محققین ،انسانیت کی خدمات انجام دینے والے دانشور شامل ہیں۔ایوارڈیافتگان کے ناموں کے اعلان کی تقریب ریاض میں منعقد ہوئی ،جس میں بڑی تعداد میں طلباء، دانشور،ماہرین تعلیم ، صحافی حضرات کے علاوہ سفارت کاروں نے بھی شرکت کی۔اسلام کی خدمات اور انسانیت نوازی کے لئے شیخ سلیمان الراجحی ،اسلامی اسڈیز اورانسانی حقوق کے حوالے سے عربی انسائیکلوپیڈیا ترتیب دینے والے ماہر تعلیم اور ام القریٰ یونیورسٹی کے سابق صدر پروفیسر عدنان محمدالوزان،کمپیوٹرٹیکنالوجی کے ذریعے عربی زبان و ادب کے حوالے سے خدمات کے اعتراف میں قاہرہ کے پروفیسر علی حلمی احمد موسیٰ اور نبیل علی محمد ،طب کا انعام دو امریکی پروفیسرزرچرڈ ایل برکوئز اور جیمس بروز باصل کو دیا گیاجبکہ سائنس اینڈ ٹیکنالوجی میں امریکہ کے پروفیسر الیگزنڈر ورشازکی کو دیا گیا۔ ہر انعام یافتہ کو 24کیریٹ 200گرام سونے کا میڈل اور 200,000ڈالرانعامی رقم دی جائیگی، ایوارڈ کی تقسیم کی تقریب بعد میں ریاض میں منعقد ہوگی جس میں خادم الحرمین شریفین شاہ عبداللہ بن عبد العزیز اپنے مبارک ہاتھوں سے شاہ فیصل بین الاقوامی ایوارڈ پیش کرینگے۔واشنگٹن… امریکی وہائٹ ہاوٴس میں دھواں پھینکنے والا بم پھینکا گیا ہے جس کے بعد وہائٹ ہاوٴس کو بند کر دیا گیا ہے۔ وہائٹ ہاوٴس کے باہر بڑی تعداد میں ’آکوپائے وال اسٹریٹ‘ کے مظاہرین جمع تھے جو سرمایہ دارانہ تسلط کے خلاف احتجاج کر رہے تھے جب وہائٹ ہاوٴس کے احاطے میں دھواں پھیلانے والا بم پھینکا گیا۔ واقعے کے بعد سیکیورٹی فورسز نے احاطے کو گھیرے میں لے لیا ۔ واضح رہے کہ خاتون اول مشعل اوباما کی سالگرہ کی وجہ سے امریکی صدر اور انکے اہل خانہ وہاٹ ہاوٴس میں موجود نہیں تھے۔اسلام آباد … اسلام آباد کی ہائی کورٹ نے لیفٹنٹ جنرل ریٹائرڈ خالدنعیم لودھی کی سیکریٹری دفاع عہدے سے برطرفی کے خلاف درخواست پر صدر،وزیراعظم اور دیگر فریقین سے جواب طلب کرلیا ہے۔ خالدنعیم لودھی نے سیکریٹری دفاع کے عہدے سے اپنی برطرفی کو اسلام آباد ہائی کورٹ میں چیلنج کیا ہے ، اس میں صدر اور وزیراعظم کے ساتھ سیکریٹری اسٹیبلشمنٹ اور قائم مقام سیکریٹری دفاع کو فریق بنایاگیا ہے، ہائی کورٹ کے جسٹس ریاض خان نے اسکی ابتدائی سماعت کی خالدنعیم لودھی کے وکیل نے آج عدالت میں موقف اختیارکیاکہ برطرفی کا نوٹی فکیشن منسوخ کیا جاناچاہیئے، عدالت نے کہاکہ فریقین کو سنے بغیر ایسا نہیں کیا جاسکتا، بعد میں فریقین سے فروری کے دوسرے ہفتے تک جواب طلب کرتے ہوئے سماعت ملتوی کردی گئی۔پاکستان آنے سے روکنے والے وقت ضائع کر رہے ہیں،منصور اعجازپیرس… میمو گیٹ اسکینڈل کے مرکزی کردار منصور اعجاز نے کہا ہے کہ پاکستان جانے کے لیے میرا ویزا تیار ہے، جو لوگ مجھے روکنا چاہتے ہیں وہ وقت ضائع کررہے ہیں۔ فرانسیسی اخبار کو انٹرویومیں منصور اعجاز کا کہنا تھا کہ پاکستان میں میمو کمیشن کو مزید شواہد پیش کروں گا۔ ایک سوال کے جواب میں منصور اعجاز کا کہنا تھا کہ اتنی دھمکیاں ملی ہیں کہ گن بھی نہیں سکتا ۔ ایک اور سوال کے جواب میں انہوں نے کہا کہ فوج نے گھمنڈی حکومت کے خلاف تحمل سے کام لیا ہے۔اسلام آباد… پیپلز پارٹی کے رہنما اور توہین عدالت کیس میں وزیراعظم کے وکیل بیرسٹراعتزاز احسن نے ایک بار پھر اپنے اس موٴقف کا اعادہ کیا ہے کہ صدر زرداری کو آئین کے آرٹیکل 248کے تحت مکمل استثنیٰ حاصل ہے ۔ اسلام آباد میں صحافیوں سے گفتگو کرتے ہوئے انہوں نے کہا کہ ان سے منسوب پرویز مشرف کو استثنیٰ حاصل نہ ہونے کے بارے میں جو ، بقول انکے، آدھے بیانات چلائے جارہے ہیں وہ مکمل سچ نہیں، میرا شروع سے یہ موٴقف ہے کہ پرویز مشرف پر سول مقدمہ تھا اور اس مقدمے میں اسے استثنی حاصل نہیں، صدر زرداری پر فوجداری مقدمات ہیں جن میں انہیں مکمل استثنیٰ حاصل ہے اور اس استثنیٰ کو احتساب عدالتوں نے تسلیم کیا ہے۔ انہوں نے مزید کہا کہ ویانا کنوینشن کے تحت سوئٹزرلینڈ میں بھی صدر کو استثنیٰ حاصل ہے جب تک کہ وہ صدر ہیں۔ صدرارتی استثنیٰ سے متعلق چیف جسٹس عدالتی ریمارکس کے حوالے سے پوچھے گئے ایک سوال کے جواب میں انہون نے کہا کہ جب میرے سامنے عدالت میں یہ بات کہی جائے گی تو میں جج صاحبان کو سمجھانے کی کوشش کروں گا۔ حضرت عمر کے حوالے سے انہوں نے کہا کہ ان جیسی شخصیت کا آج کسی طور وجود نہیں، اور نہ ہی اس وقت آئین کا آرٹیکل 248موجود تھا، میری ساری گفتگو اس آرٹیکل کے حوالے سے ہے۔ تاہم اعتزاز احسن کا کہنا تھا کہ میرے خیال میں سوئس حکام کو خط لکھنے سے کوئی فرق نہیں پڑے گا۔ جب ان سے پوچھا گیا کہ کیا وزیر اعظم توہین عدالت کے حوالے سے معافی مانگیں گے تو اس پر اعتزاز احسن کا کہنا تھا کہ صدر کو استثنیٰ حاصل ہونے کے حوالے سے وزیر اعظم کا سوئس حکام کو خط نہ لکھنے پر توہین عدالت کا کیس بنتا ہی نہیں، تاہم کچھ باتیں پردے کے پیچھے رہنے دیں۔یانگون… میانمار کی اپوزیشن رہنما آنگ سان سوچی نے ضمنی انتخابات میں امیدوار کی حیثیت سے اپنا نام رجسٹرڈ کردیا۔ ملٹری کے زیراثر چلنے والے ملک میانمار میں تبدیلی کا نشان لیے اپوزیشن رہنما آنگ سان سوچی نے ضمنی انتخابات میں امیدوار کی حیثیت سے اپنا نام رجسٹرڈ کردیا۔ ضمنی انتخابات یکم اپریل سے ہورہے ہیں ، جو پارلے مانی انتخابات کی نشست کی جانب اہم قدم ہے۔ نوبل انعام یافتہ سوچی کو گھر میں نظر بند رکھنے کے بعد سال 2010 میں رہا کیا گیا تھا۔دبئی…دبئی ٹیسٹ کے دوسرے روز انگلینڈ کے 192 رنز کے جواب میں پاکستان کی اننگز جاری ہے۔گزشتہ روز جب کھیل ختم ہوا تو پاکستان نے بغیر کسی نقصان کے 42 رنز بنائے تھے۔ آج محمد حفیظ نے 22 اور توفیق عمر نے 18 رنز ناؤٹ کے ساتھ اپنی نامکمل اننگز کا آغاز کیا۔ دبئی انٹرنیشنل کرکٹ اسٹیڈیم میں کھیلے اس میچ کے پہلے روز دنیا کی نمبر ایک ٹیسٹ ٹیم سعید اجمل کی بولنگ کے سامنے بے بس نظر آئی اور پوری ٹیم192 کے معمولی اسکور پر ڈھیر ہوگئی۔ عالمی شہرت یافتہ آف اسپنر نے نئی تخلیق ”تیسرا آپشن“ کی مدد سے انگلش بیٹنگ لائن کو گھٹنے ٹیکنے پر مجبورکردیا۔ انہوں نے کیریئر کی بہترین بولنگ کرتے ہوئے55 رنز دے کر 7 کھلاڑیوں کو آؤٹ کیا۔ انہوں نے کیریئر میں5 ویں مرتبہ 5 وکٹ لینے کا کارنامہ انجام دیا ہے۔ انگلش ٹیم کو پورے دن سوائے ٹاس جیتنے کے کوئی اور اچھی خبر نہ مل سکی۔ انگلینڈ کے نامور بیٹسمین پاکستانی بولروں کے سامنے بے بس دکھائی دیئے۔ سعید اجمل نے بولنگ سنبھالتے ہی انگلش بیٹنگ کو گھٹنے ٹیکنے پر مجبور کردیا۔ پاکستان ٹیم کو اب ذمہ دارانہ بیٹنگ کرنا ہوگی اس کا پہلا ہدف یقینی طور پر مزید 150 رنز اسکور کر کے برتری حاصل کرنا ہوگا۔بیجنگ…این جی ٹی…کہتے ہیں فن قدرتی طور پر انسا ن کے اندر ہو تا ہے اور یہ بات چین کے اس مزدورپر پوری اترتی ہے جو بر یک ڈانس کا ما ہر بن گیا ہے ۔ Tan Jiazhong پیشے کے لحا ظ سے یہ ایک را ج مزدور ہے جو اینٹو ں پر اینٹیں رکھ کر عما رت بنا تا ہے جسنے اپنے کا م کے اندازکو ہی بریک ڈانس کی شکل دے دی ہے ۔ ٹین کے ہا تھو ں کی حرکت دیکھ کر ایسا ہی لگتاہے کہ و ہ اینٹیں رکھ کر ایک دیوار تعمیر کر رہا ہو ، اس کے ڈانس کا یہ انداز گھراور گا ؤں والوں میں بے حد مقبول ہے ۔کراچی…این جی ٹی…انسانوں کو مختلف انداز کے ڈانس کرتے تو آپ نے بارہا دیکھا ہوگا لیکن کیا کبھی چھپکلی کو بریک ڈانس کرتے دیکھا ہے ؟اگر نہیں تو ہم آپ کو دکھاتے ہیں۔اس وڈیو میں نظر آتی یہ چھپکلی غالباً سڑک پار کرنے کی کوششوں میں ہے لیکن اِس کی چال کچھ مختلف ہی نظر آتی ہے۔ایک قدم لہرا کر اِدھر رکھتی تو ایک اُدھر جسے دیکھ کر ایسا لگ رہا ہے کہ اس چھپکلی کو کہیں موسیقی کی کچھ کان پڑی آوازیں سنائی دے رہی ہیں جبھی تو چلتے چلتے بھی یہ اُن پر بریک ڈانس کرنے کی کوششوں میں مصروف ہے۔مذکورہ ویڈیو کی ایک تصویر یہاں بھی دی جارہی ہے۔ممبئی…این جی ٹی…فلمساز کرن جوہر کی ماضی کی بلاک بسٹر فلم اگنی پتھ کا ریمیک رواں ماہ سینما گھروں کی زینت بنایا جائے گا جس کے لیے شائقین میں کافی گرمجوشی پائی جارہی ہیں۔ تازہ ترین اطلاعات کے مطابق اگنی پتھ کی ریلیز کے موقع پر بالی ووڈ کی پانچ اہم ترین فلموں کے ٹریلرز بھی جاری کیے جارہے ہیں۔ان فلموں میں کرن جوہر ہی کی فلم "اِک میں اور اِک تو"جس میں کرینہ کپور اور عمران خان،ریما کغتی کی فلم "تلاش"جس میں عامر خان ،رانی مکھرجی اور کترینہ کیف،اکشے کمار کی"راؤڈی راٹھور"،سیف علی خان کی ہوم پروڈکشن "ایجنٹ ونود"اور انیل کپور اور اجے دیوگن کی ایکشن تھرلر فلم"تیز"شامل ہے۔1990میں کرن کے والد یش جوہر کی پروڈیوس کردہ فلم اگنی پتھ کا یہ ریمیک 26جنوری کو عام نمائش کے لیے پیش کیا جائے گا۔اسلام آباد … اسلام آباد کے ایڈیشنل سیشن جج نے میموگیٹ کے ایک مرکزی کردار منصوراعجاز کے خلاف پولیس تھانہ میں مقدمہ درج کرانے کی درخواست پر سماعت مکمل کرکے فیصلہ محفوظ کرلیاہے۔ اسلام آباد میں پیپلز پارٹی کے ایک مقامی رہنماء نے منصوراعجاز کے خلاف عوام کو حکومت کیخلاف اکسانے اور پاکستانی اداروں کو بدنام کرنے کے الزامات پر تھانے میں مقدمہ درج کرانے کی درخواست سیشن جج کو دی تھی، ایڈیشنل سیشن جج وجاہت حسین نے اسکی آج سماعت مکمل کی اور فیصلہ آج دوپہر کو سنانے کا اعلان کیا ، اس مقدمہ میں عدالت کے پوچھنے پر وفاقی پولیس نے موقف اختیار کیا تھاکہ سپریم کورٹ اور میموگیٹ کمیشن سے پوچھے بغیر ایسا کوئی کیس درج نہیں کیا جاسکتا۔پشاور… خیبر ایجنسی میں امن لشکر اور شدت پسندوں میں جھڑپ کے دوران 2شدت پسند ہلاک ہوگئے ہیں۔ادھر باڑہ میں سیکیورٹی فورسز نے شدت پسندوں کے خلاف سرچ آپریشن شروع کردیا ہے۔ ذرائع کے مطابق تحصیل باڑہ میں امن لشکر اور شدت پسندوں میں آج صبح جھڑپ شروع ہوگئی اور دونوں جانب سے شدید فائرنگ کی گئی جس کے نتیجے میں2شدت پسند ہلاک ہوگئے۔ شدت پسندوں کے باقی ساتھی فرار ہونے میں کامیاب ہوگئے۔ ادھر علاقہ شلوبر میں سیکیورٹی فورسز نے شدت پسندوں کے خلاف سرچ آپریشن شروع کر کے گھر گھر تلاشی کا عمل شروع کردیا ہے۔ملتان… ملتان ریجن میں آج رات سی این جی اسٹیشنز کو صارفین کے لئے کھول دیا جائے گا ۔ ملتان ریجن کے سی این جی اسٹییشنز کو گیس لوڈ مینجمنٹ کے تحت پیر کی صبح بند کیا گیا جو آج رات 10 بجے تک بند رہیں گے۔ تاہم گزشتہ ہفتے اور اس ہفتے 72 گھنٹے کی سی این جی کی بندش میں 8 گھنٹے کی کمی لائی گئی ہے۔ صارفین کا کہنا ہے کہ سی این جی بندش سے پہلے اور کھلنے کے بعد گیس کا پریشر انتہائی کم ہوتا ہے اور طویل قطاروں میں لگ کر انہیں کئی گھنٹے کا انتظار کرنا پڑتا ہے جس کے بعد انہیں سی این جی ملتی ہے۔ شہریوں کا کہنا ہے کہ 8 گھنٹے کی کمی کی بجائے 24 گھنٹے کی کمی کی جائے اور ہفتہ میں کم سے کم دو روزہ بندش کا نیا شیڈول جاری کیا جائے۔اسلام آباد… سپریم کورٹ نے شریف برادران کی جائیداد سے متعلق نیب کی اپیل خارج کر دی۔ چیف جسٹس افتخار محمد چوہدری کی زیر صدارت نے3رکنی بینچ نے کیس کی سماعت کی۔ اپنے فیصلے میں عدالت نے کہا کہ نواز شریف کو سزا کے بدلے نیب ان کی جائیداد ضبط نہیں کرسکتا، عدالت نے فیصلہ دیا کہ نواز شریف کی طیارہ سازش کیس میں سزا ختم ہو چکی ہے، ہائیکورٹ اس ضمن میں نیب کے مفاد کا تحفظ کر چکی ہے اوریہ ثابت نہیں ہوتا نیب نے کس قانون کے تحت جائیداد ضبط کی۔دبئی…دبئی ٹیسٹ کے دوسرے روزکھانے کے وقفے پر پاکستان نے انگلینڈ کے 192 رنز کے جواب میں2وکٹوں کے نقصان پر 138بنالیے۔ محمد حفیظ70اور یونس خان 6 رنز پر ناٹ آؤٹ ہیں۔ دبئی انٹرنیشنل کرکٹ اسٹیڈیم میں کھیلے جارہے میچ میں محمد حفیظ نے 22 اور توفیق عمر نے 18 رنز ناؤٹ کے ساتھ اپنی نامکمل اننگز کا آغاز کیا۔دونوں کھلاڑیوں نے ذمہ دارانہ بیٹنگ کا مظاہرہ کرتے ہوئے114 رنز کا شاندار آغاز فراہم کیا، انگلش ٹیم کو لنچ سے قبل پہلی کامیابی اس وقت حاصل ہوئی جب توفیق عمر 58 رنز بناکر براڈ کی گیند پر کلین بولڈ ہوگئے۔مجموعی اسکور میں14 رنز کے اضافے کے بعد اظہر علی صرف ایک رن بناکر براڈ کاشکار بنے۔پاکستان کو انگلش کا اسکور برابر کرنے کیلئے مزید 54رنز کی ضرورت ہے اور اس کی8وکٹیں ابھی باقی ہیں۔پشاور…افغانستان سے علاج کیلئے پشاور منتقل کی گئی دو جھلسی ہوئی بچیاں دم توڑ گئیں جبکہ دو بچیاں اسپتال میں زیر علاج ہیں۔ خیبر ٹیچنگ اسپتال انتظامیہ کے مطابق بدھ کی صبح چار بچے جلال آباد سے پشاورپہنچائے گئے جو بری طرح جھلس چکے تھے۔ ان میں سے 12 سالہ عائشہ اور 4سالہ حمیرا زخموں کی تاب نہ لاتے ہوئے دم توڑ گئیں۔ جبکہ 10 سالہ منصور اور دو سالہ آسیہ کی حالت بھی تشویشناک ہے۔ جنھیں طبی امداد فراہم کی جارہی ہے۔ بچوں کے والد خان وزیر کے مطابق بچے جلال آباد میں گھر میں گیس دھماکے سے جھلس گئے تھے۔کراچی…ملیر بار کے رکن ملک محمد صادق ایڈوکیٹ کے قتل کے سوگ میں آج کراچی بھر میں عدالتوں میں کام جزوی طور پر بند رہا۔ملک محمد صادق پر گزشتہ روز حب کے علاقے میں قاتلانہ حملہ کیا گیا تھا جس میں وہ شدید زخمی ہوگئے تھے،بعد میں ان زخموں کی تاب نہ لاکر وہ انتقال کرگئے۔ آج ملیر بار ایسوسی ایشن، کراچی بار ایسوسی ایشن اور سندھ ہائی کورٹ بار ایسوسی ایشن کی اپیل پر ان عدالتوں میں کام بند ہے ،صرف فوری اہمیت کے مقدمات کی سماعت ہوئی۔پشاور …پشاور اور اس سے ملحقہ علاقوں میں آئندہ چو بیس گھنٹوں کے دوران موسم خشک رہنے کی پیشگوئی کی گئی ہے۔محکمہ مو سمیات کے مطابق خیبر پختون خوا کے بالا ئی علاقوں میں آئندہ 24گھنٹوں کے دوران مطلع صاف رہنے کی پیش گوئی کی گئی ہے۔ جس سے سردی کی شدت میں اضافہ متوقع ہے۔محکمہ مو سمیات کے مطابق پشاور میں کم سے کم درجہ حرارت 1 ڈگری سینٹی گریڈ رکارڈ کیا گیا ہے جبکہ ہوا میں نمی کا تناسب 90 فیصد ہے۔نیویارک…این جی ٹی…امریکا کے مشہور نیلام گھرکرسٹیزکے تحت دنیا کی مہنگی ترین کتاب برڈزآف امریکا کا نایاب ایڈیشن نیلامی کے لیے پیش کردیا گیا ہے۔معروف مصنفJohn James Audubon's کیBirds of Americaنامی اس کتاب کا ایک نادر نمونہ نیلام گھر Sothebysکے تحت 2010ء میں 7اعشاریہ3ملین پاؤنڈ میں نیلام ہوچکا ہے۔امریکہ کے400سے زائد پرندوں کی بڑے سائز کی تصاویر پر مبنی یہ کتاب ساڑھے تین فٹ بڑی ہے جس کی صرف120کاپیاں شائع کی گئی تھیں۔ ڈیوک آف پورٹ لینڈ کے وارثوں کی جانب سے کرسٹیز کے ذریعے نیلامی کے لیے پیش کی گئی یہ کتاب انتہائی بہترین حالت میں موجود ہے جس کی7سے10ملین ڈالر تک میں نیلام ہوجانے کی اُمیدظاہر کی جارہی ہے۔برڈز آف امریکہ نامی یہ کتاب 14سے19جنوری تک کرسٹیز کی راک فیلرسینٹر گیلری میں نمائش کے لیے پیش کی جائیگی جبکہ اس کی نیلامی20جنوری کو کی جائیگی۔اسلام آباد … اسلام آباد کے ایڈیشنل سیشن جج نے میموگیٹ کے ایک مرکزی کردار منصوراعجاز کے خلاف پولیس تھانہ میں مقدمہ درج کرانے کی درخواست خارج کر دی۔ اسلام آباد میں پیپلز پارٹی کے ایک مقامی رہنماء نے منصوراعجاز کے خلاف عوام کو حکومت کیخلاف اکسانے اور پاکستانی اداروں کو بدنام کرنے کے الزامات پر تھانے میں مقدمہ درج کرانے کی درخواست سیشن جج کو دی تھی، ایڈیشنل سیشن جج وجاہت حسین نے اسکی آج سماعت مکمل کرنے کے بعد فیصلہ محفوظ کر لیا تھا اور دوپہر کو فیصلہ سناتے ہوئے درخواست خارج کر دی۔کراچی… آئی جی سندھ کا انتظار نہ کرنے اور پی کے 590کی بروقت پرواز پر پولیس نے ڈپٹی شفٹ منیجر پی آئی اے ارشاد علی رند کے گھر پر دھاوا بول دیا اور انہیں حوالات کی سیر کرادی تاہم وزیر داخلہ سندھ کی مداخلت پر انہیں چھوڑ دیاگیا۔جیو نیوز سے گفتگو میں پی آئی اے کے ڈپٹی شفٹ منیجر ارشاد علی رند نے بتایا کہ ہفتہ 14جنوری کو کراچی سے سکھر اوراسلام آباد کی پرواز پی کے 590سے آئی جی سندھ کو دوستوں کے ہمراہ سفر کرنا تھا مقررہ وقت تک نہ پہنچنے پر انکی پرواز چھوٹ گئی۔انہوں نے بتایا کہ آئی جی سندھ کے پروٹوکول نے آئی جی سندھ کی ائیر پورٹ آمد تک پرواز تاخیر کا شکار کرنے کیلئے ان پر دباوٴ ڈالا۔انہوں نے کہاکہ کسی بھی وی آئی پی کے فلائیٹ میں تاخیر انکے بس میں نہیں تھی۔۔آئی جی سندھ فلائیٹ مس ہونے پر برہم ہوئے اوراسی روز حیدرآباد پولیس میں انکے بھانجے اے ایس آئی مشتاق رند کو معطل کردیا گیا۔اور آج رات دیڑھ بجے انکی کلفٹن میں رہائش گاہ پر پولیس کی بھاری نفری پہنچی اور گھر پر دھاوا بول دیا اور اہل خانہ کو ہراساں کیا۔بعد ازاں حراست میں لیکر تھانہ بوٹ بیسن ساتھ لے گئے۔انہوں نے کہاکہ صوبائی وزیر داخلہ منظور وساں کی مداخلت کے بعد انہیں چھوڑا گیا۔انہوں نے بتایا کہ پولیس افسران کا کہنا ہے کہ حکام بالاکے احکامات پر انکے خلاف کارروائی کی گئی ہے۔انہوں نے کہاکہ پی آئی اے ایک ادارہ ہے اور ادارہ ہی وزارت دفاع کے تحت پولیس کے خلاف کارروائی کرسکتا ہے۔انہوں نے کہاکہ مجھے سنگین نتائج کی دھمکیاں بھی دی گئیں حکومت تحفظ فراہم کرے۔ممبئی…این جی ٹی…پروڈیوسر اور ہدایت کارکرن جوہر کی پروڈیوس کردہ فلم "ایک میں اور ایک تو "میں کرینہ کپور اور عمران خان کی جو ڑی پہلی مرتبہ ساتھ جلوہ گر ہو رہی ہے اور اس فلم کی ریلیز سے قبل ہی کرن جو ہر اس جو ڑی کو ایک اور فلم میں کاسٹ کر نے کیلئے بے تاب نظر آرہے ہیں۔ کرینہ اور عمران کی اس فلم "ایک میں اور ایک تو " کے پر ومو کو دیکھنے کے بعد بالی ووڈ کی فلمی نگری کے کئی فلم ساز انھیں اپنی فلموں میں ساتھ کاسٹ کر نے کیلئے سر گرم ہو گئے ہیں لیکن دوسری جانب کر ن جو ہر نے انھیں پہلے ہی اپنی دوسری فلم کیلئے بھی بک کر لیا ہے۔عمران خان نے اس خبر کی تصدیق کر تے ہوئے کہا ہے کہ اس سلسلے میں ان کی کرن جو ہر کے ساتھ گفت وشنید جاری ہے ۔ کرن جو ہر اس جو ڑی کو نا صرف اپنی پروڈیوس کردہ فلم میں کاسٹ کر نے کیلئے بے تاب ہیں بلکہ انہوں نے اس فلم کی ریکارڈ نگ کو اس سال کے اختتام پر شروع کر نے کیلئے تیاری بھی کر لی ہے۔جکارتہ…این جی ٹی…انڈونیشیا کے شہر Jakartaمیں ریل انتظامیہ نے ٹرین کی چھت پر غیر قانونی طور پر بیٹھ کر سفر کرنے والے افراد کو روکنے کیلئے ٹرین کے ٹریک کے اوپر سیمنٹ سے تیارکردہ گولے لٹکادیئے ہیں۔ ایک لوہے کے فریم میں زنجیروں کے ساتھ منسلک کر کے ان وزنی گولوں کو اس طرح لٹکا یا گیا ہے کہ جب ریل پٹری کے اوپر سے چلتی اس فریم میں سے گزرے گی تو اس کی چھت پر بیٹھے افراد کے سَر اس سے ٹکرا کر انھیں آئندہ اس عمل سے باز رکھیں گے ۔ریل انتظامیہ کا کہناہے کہ متعدد افراد بلا نا غہ ٹکٹ خریدے بغیر ٹرین کی چھت پر غیر قانونی طور پر بیٹھ کر سفر کرتے ہیں جن کی روک تھام کیلئے یہ اقدام کیا گیا ہے۔بیجنگ…این جی ٹی…کتے کو اس کی وفاداری کے باعث انسان کا دوست کہا جاتاہے لیکن اِس کتے نے تو ثابت کر دیا ہے کہ وہ دوست کے ساتھ ساتھ اپنے نابینا مالک کا سہارا بھی ہے ۔دیکھنے کی صلا حیت سے محروم اس شخص کا یہ پالتو کتا گھرسے باہر ایک ساتھی کی طرح اس کی رہنمائی کر تے ہو ئے اپنے مالک کے ساتھ قدم سے قدم ملاکر چلتاہے ۔ شاپنگ کے دوران یہ کتا نا صرف سامان سے بھری ٹرالی کو گھسیٹتاہے بلکہ اپنے ساتھ منسلک رسی کو پکڑے نابینا مالک کو بھی درست راستے پر چلاتاہے۔اوساکا…این جی ٹی…عما رت کے قریب سے گزرتے پل تو دنیا میں بھر میں قائم کیے جا تے ہیں لیکن جا پا ن میں ایک ایسا انو کھاپل قائم کیا گیا ہے جو ایک سو لہ منزلہ عمارت کے اندر سے گزرتا ہے ۔جا پا ن کے شہر اوساکا میں قا ئم Hanshin Expresswayنامی یہ پل تعمیراتی دنیا کا ایک انو کھا شاہکا ر ہے جو اس وقت تعمیر کیا گیا جب اس پل کی تعمیر کے راستے میں آنے والی عما رت کے مالک نے اسے گر انے سے انکار کر دیا ۔ انجینئرزنے اس مسئلے کا انوکھا حل ڈھو نڈا اور پل کو اس ٹاورکے اندر ونی حصے سے گزارتے ہو ئے ہی مکمل کرڈا لا۔یہ پل ٹا ورکی چو تھی سے لے کر سا تویں منزل تک قائم کیا گیا ہے جس کے مخصو ص اندازِ تعمیر کی بدو لت گا ڑیوں کاشور اور ارتعاش عما رت پر اثر نہیں ڈالتا ۔بینکاک…این جی ٹی…محبت کی انوکھی دا ستا نیں ہر دو ر میں سا منے آتی ہیں اور ایسی ہی ایک کہانی تھا ئی لینڈ کے دلہا Deffy کی ہے جس نے مردہ دلہن سے شا دی کر لی ۔ انتیس سالہ Sarinyaنامی بد قسمت دلہن اپنی شادی سے چند روز قبل ایک ٹریفک حا دثے میں ہلا ک ہو گئی لیکن اس کے منگیتر نے وفا کی ساری رسمیں نبھا تے ہو ئے شادی کاوعدہ پو را کیا ۔Deffy نے Sarinya کو دفنا نے سے قبل اسے دُلہن کی طر ح سجا کر شادی کی انگو ٹھی پہنا کر شادی کی مکمل رسوما ت سر انجا م دیں اور اپنی اور سر نیا کی محبت کو امر کر دیا ۔اسلام آباد… سپریم کورٹ بار ایسوسی ایشن کے صدر یاسین آزاد نے کہاہے کہ صدر آصف زرداری کے خلاف کیسز سے متعلق سوئس حکام کو خط لکھ دینے سے فرق نہیں پڑتا، وزیراعظم نے عدالتی حکم مان کر درست اقدام کیا ہے ۔ یاسین آزاد نے آج سپریم کورٹ عمارت کے اندر صحافیوں سے گفت گو میں کہاکہ موجود دور میں کرپشن اور دیگر مسائل پر کھل کر بات ہونی چاہیئے،آج ملک میں مکمل جمہوریت ہے نہ سیاسی جماعتوں میں مکمل جمہوریت موجود ہے،انہوں نے کہاکہ فوج انتظامیہ کے ماتحت ہے ، اسے انتظامیہ کا حکم ماننا چاہیئے، ایسی صورت حال نہیں ہونی چاہیئے کہ کوئی طاقت کے بل بوتے پر آجائے، یاسین آزاد نے کہاکہ آرمی چیف اور آئی ایس آئی چیف نے میموگیٹ کیس میں جو جواب عدالت کو داخل کرائے گئے ان کا طریقہ کار درست نہیں تھا۔لاہور… سوئی ناردرن گیس کمپنی نے پنجاب بھر میں سی این جی اسٹیشنز کی بندش کا دورانیہ ڈھائی دن سے بڑھا کر ایک مرتبہ پھر تین روز کر دیا۔ سوئی ناردرن گیس کمپنی کے جنرل مینجر ریحان نواز نے جیو نیوز کو بتایا کہ سردی کی شدت میں کمی نہیں آئی اس لئے سسٹم پر دباوٴ ہے۔ لاہور، گوجرنوالہ، ساہیوال اور ملتان میں پیر کی صبح چھ بجے سے بند سی این جی اسٹیشنز آج رات 10 بجے کھلنے تھے، تاہم اب وہ انیس جنوری کی صبح چھ بجے کھولے جائیں گے۔ ان کا کہنا تھا کہ عوام کو چاہئے کہ گیس ہیٹر اور گیزر کا استعمال کم کریں تاکہ سی این جی اور صنعتوں کو گیس دی جا سکے۔ جی ایم سوئی ناردرن کا کہنا تھا کہ ملک میں گیس کا شارٹ فال گیارہ سو ملین کیوبک فٹ ہے۔پشاور… خیبر پختونخوا کے سینئر وزیر بشیر احمد بلور نے کہا ہے کہ اے این پی سپریم کورٹ کے فیصلے کا احترام کرتی ہے اور اداروں کے درمیان تصادم نہیں چاہتی۔حیات آباد پشاورمحکمہ سماجی بہبود کے زیر اہتمام بے سہارا اور بے گھر خواتین کے لئے تعمیر کئے گئے شیلٹر ہوم کی افتتاحی تقریب میں میڈیا سے گفت گو کرتے ہوئے بشیر بلور نے کہا کہ اے این پی قبل ازوقت انتخابات کے لئے بھی تیار ہے۔ انہوں نے کہا کہ عمران خان کی سونامی سے ہمارا کچھ نہیں بگڑے گا۔ ہم نے بہت سے سونامی دیکھ لئے ہیں۔ بشیر احمد بلور نے کہا کہ لندن میں بیٹھنے والوں کو صوبہ ہزارہ سے متعلق فیصلہ کرنے کا کوئی حق نہیں۔ ان کا کہنا تھا کہ ایم کیو ایم کا خیبرپختون خوا کی ایک یونین کونسل میں بھی رکن نہیں ہے۔سرگودھا… مسلم لیگ ن کے سربراہ میاں نواز شریف نے کہا ہے کہ ہم وہ کام کررہے تھے جو کسی نے نہیں کئے۔ہم ہر میدان میں پاکستان کو آگے بڑھا رہے تھے۔میں تو پاکستان کو ایشین ٹائیگر بنانے کی کوشش کررہا تھا۔اگر موقع ملا تو اس ملک کی تقدیر بدل کر رکھ دیں گے۔وہ سرگودھا میں سابق رکن قومی اسمبلی چوہدری عبدالمجید کی وفات پر منعقدہ تعزیتی جلسہ سے خطاب کرتے ہوئے کہا کہ پاکستان کا وزیر اعظم بننا کوئی آسان کام نہیں ہے اور بن کے عوام کے کام کرنا آسان کام نہیں ہے۔اگرنوجوانوں کا ساتھ ہو تو ہم پاکستان کو ہر مشکل سے نکال سکتے ہیں۔نواز شریف کا کہنا تھا کہ ہم ہر میدان میں پاکستان کو آگے بڑھا رہے تھے۔چاہے وہ دفاعی میدان ہو چاہے کوئی اور ہو۔انہوں نے کہا کہ ہماری وجہ سے آج پاکستان ساتواں ایٹمی ملک ہے، ہمیں صلہ نہیں چاہئے ،صلہ اللہ دیتا ہے۔ ان کا کہنا تھا کہ ایک وقت تھا جب پاکستان میں ترقی کا ریٹ آٹھ فیصد تھا۔نواز شریف نے مزید کہا کہ صرف میرے نہیں پاکستان کے بھی دس سال ضائع کئے ہیں ورنہ میں تو پاکستان کو ایشین ٹائیگر بنانے کی کوشش کررہا تھاانہوں نے کہا کہ نوجوان نسل چھوٹے بچے اور بچیاں اور یہ جذبے والے بزرگ میرے قدم سے قدم ملا کر چلیں، میرے کندھے سے کندھا ملا کر چلیں توہم پاکستان کی تقدیر بدلیں گے۔ان کا کہنا تھا کہ آج کل چکمہ دینے والے بڑے پھر رہے ہیں ہمارا جو ٹریک ریکارڈ ہے۔ہم نے ہمیشہ پاکستان کو مثالی ملک بنانے کی کوشش کی۔ہم نے لالچ اور مفاد پرستی کی سیاست نہیں کی۔ ہم اسے عبادت سمجھتے ہیں اور آپ نے جو وعدہ کیا ہے وہ وعدہ نبھانا ہے۔راولپنڈی… وفاقی وزیر مذہبی امور سید خورشید شاہ نے کہا ہے کہ حکومت اداروں کا احترام کرتی ہے، جب کوئی عدالت گیا پورس کے ہاتھیوں کی طرح تہس نہس کرتا گیا۔ ان کا کہنا تھا کہ وہ عدالت کے احترام میں وہاں جائیں گے۔ راول پنڈی میں حج کمپلیکس میں ایک تقریب سے خطاب کے بعد میڈیا سے بات چیت میں سیدخورشیدشاہ کاکہناتھاکہ وزیراعظم کا عدالت جانے کا مقصد یہ غلط ثابت کرنا ہے کہ حکومت اداروں کا احترام نہیں کرتی۔اس سے قبل تقریب سے خطاب میں انہوں نے کہاکہ رواں سال خدام حجاج کو ادائیگی حج کی اجازت نہیں ہوگی۔دبئی…دبئی ٹیسٹ کے دوسرے روزچائے کے وقفے پر پاکستان نے انگلینڈ کے 192 رنز کے جواب میں4وکٹوں کے نقصان پر213بنالیے، اس طرح اسے انگلش ٹیم کے خلاف21رنز کی برتری حاصل ہوگئی ہے اور اس6وکٹیں ابھی باقی ہیں۔ مصباح الحق19 اور اسد شفیق5 رنز پر ناٹ آؤٹ ہیں۔ محمد حفیظصرف 12 رنز کے فرق سے سنچری مکمل نہ کرسکے ، وہ 88 کے انفرادی اسکور پر سوان کی گیند پر بولڈ ہوگئے۔ دبئی انٹرنیشنل کرکٹ اسٹیڈیم میں کھیلے جارہے میچ میں محمد حفیظ نے 22 اور توفیق عمر نے 18 رنز ناؤٹ کے ساتھ اپنی نامکمل اننگز کا آغاز کیا۔دونوں کھلاڑیوں نے ذمہ دارانہ بیٹنگ کا مظاہرہ کرتے ہوئے114 رنز کا شاندار آغاز فراہم کیا، انگلش ٹیم کو لنچ سے قبل پہلی کامیابی اس وقت حاصل ہوئی جب توفیق عمر 58 رنز بناکر براڈ کی گیند پر کلین بولڈ ہوگئے۔مجموعی اسکور میں14 رنز کے اضافے کے بعد اظہر علی صرف ایک رن بناکر براڈ کاشکار بنے۔یونس خان 37 رنز بناکر ٹروٹ کی گیند پر ایل بی ڈبلیو آؤٹ ہوئے ۔براڈ نے 2 جبکہ ٹروٹ اور سوان نے ایک ایک وکٹ حاصل کی۔اسلام آباد… مسلم لیگ ن کے راہ نما احسن اقبال نے کہا کہ ن لیگ کا پارلیمنٹ میں رہنا ضروری ہے، استعفے آپشن ہیں جسے مثبت تبدیلی کیلئے استعمال کریں گے۔ اسلام آباد میں میڈیا سے بات چیت کرتے ہوئے انھوں نے کہا کہ استعفے دے کر پیپلز پارٹی کو من پسند آئینی ترمیم کیلئے فری ہینڈ نہیں دے سکتے۔ انھوں نے کہا کہ نگران حکومت اور آزاد الیکشن کمیشن کے معاملات پارلیمنٹ میں آنا ہیں۔ اعتزاز احسن کا کہنا تھا کہ اہم معاملات کیلئے ن لیگ کا پارلیمنٹ میں رہنا ضروری ہے۔اسلام آباد … بیرسٹر اعتزاز احسن نے وزیراعظم سید یوسف رضا گیلانی کا کیس لڑنے کے لئے اپنا وکالت نامہ سپریم کورٹ میں جمع کرادیا ہے ۔ اعتزاز احسن نے اپنا وکالت نامہ ایڈووکیٹ آن ریکارڈ کے پاس جمع کرایا ہے ، وہ کل توہین عدالت کیس میں سپریم کورٹ میں اپنے موٴکل وزیراعظم سید یوسف رضا گیلانی کا دفاع کریں گے۔ وزیر اعظم این آر عملدرآمد کیس میں توہین عدالت کا نوٹس ملنے کے بعد کل سپریم کورٹ میں پیش ہوں گے۔لاہور … لاہور ہائی کورٹ نے سری لنکن ٹیم پر حملہ کیس کے 3 ملزموں کے وارنٹ گرفتاری جاری کر دیئے۔ عدالت نے ایس پی ماڈل ٹاوٴن کو تینوں ملزمان کو گرفتار کر کے یکم فروری کو عدالت میں پیش کرنے کا حکم دے دیا۔ ٹرائل کورٹ نے عبید اللہ، اشفاق اور امان اللہ سمیت 6 ملزمان کو ضمانتوں پر رہا کیا تھا جس پر حکومت نے ان کی منسوخی ضمانت کے لئے لاہور ہائی کورٹ سے رجوع کیا۔ عدالت کے حکم کے باوجود 3 ملزمان عبید اللہ، اشفاق اور امان اللہ عدالت میں پیش نہ ہوئے جس پر عدالت نے ان کے وارنٹ گرفتاری جاری کر دیئے۔لاہور … لاہور میں چائنہ اسکیم گجرپورہ کے گندے نالے میں دو بچے گر گئے، ایک جاں بحق جبکہ دوسرے کی حالت تشویش ناک ہے۔ چائنہ اسکیم میں دو بچے سلیم اور ارسلان دیگر بچوں کے ساتھ گندے نالے کے قریب کرکٹ کھیل رہے تھے، گیند پکڑتے ہوئے دونوں نالے میں جا گرے۔ محافظ پولیس کے تین جوانوں شوکت، احمد اور افضال نے انہیں نالے سے نکالا تاہم ایک بچہ سلیم دم توڑ گیا، دوسرے بچے کو کوٹ خواجہ سعید اسپتال داخل کرا دیا گیا۔ اہل علاقہ کا کہنا ہے کہ نالے کے گرد حفاظتی باڑ نہ ہونے سے کئی جان لیوا حادثات ہو چکے ہیں۔اسلام آباد … سپریم کورٹ نے سابق وزیراعظم ذوالفقار علی بھٹو کے دور میں متعارف کرائی گئی زرعی اصلاحات کیخلاف شریعت اپیلٹ بینچ کے فیصلے پر اپیل کو لارجر بینچ میں زیر سماعت لانے کا فیصلہ کیا ہے۔ پاکستان ورکرز پارٹی کی طرف سے عابد حسین منٹو نے لینڈ ریفارمز کی حمایت میں سپریم کورٹ میں اپیل دائر کی ہے، اس میں زرعی اصلاحات ختم کرنے سے متعلق شریعت اپیلٹ بینچ کے فیصلے کو کالعدم قراردینے کی درخواست کی گئی ہے۔ چیف جسٹس افتخار چوہدری کی سربراہی میں تین رکنی بینچ نے درخواست کی سماعت کی۔ ایک موقع پر ریمارکس میں انہوں نے کہا کہ لینڈ ریفارمز کا مقدمہ عوامی اہمیت کا حامل ہے، یہ براہ راست شہری حقوق سے متعلق بھی ہے۔ بعد میں سماعت غیر معینہ مدت تک ملتوی کردی گئی۔ ذوالفقار علی بھٹو نے وزیراعظم بننے کے بعد 1972 میں زرعی اصلاحت کا نفاذ کیا تھا، اس کے تحت بڑی زرعی جاگیروں پر قدغن لگاتے ہوئے حق ملکیت کی حد طے کردی گئی تھی تاکہ غریب کاشت کار اور ہاری کو زمین پر حق مل سکے۔لاہور … لاہور میں غازی آباد سی آئی اے پولیس کے مبینہ تشدد سے ایک شخص ہلاک ہو گیا۔ نو بچوں کے باب کی پولیس تشدد سے ہلاکت کے خلاف اہل علاقہ نے احتجاج کیا جس پر پولیس اور مظاہرین میں تصادم ہوا۔ پولیس کی طرف سے مظاہرین کو منتشر کرنے کے لئے ہوائی فائرنگ بھی کی گئی۔برکی ہڈیارہ کے گاوٴں نتھوکی کے محنت کش نیامت علی کو چند روز پہلے سی آئی اے پولیس غازی آباد کے تھانے دار شکیل بٹ نے گرفتار کیا۔ تھانیدار مبینہ طور پر نیامت کو تشدد کا نشانہ بناتا رہا، حالت غیر ہونے پر اسے ورثا کے حوالے کر دیا۔ تاہم نیامت کوئی بھی طبی امداد ملنے سے پہلے ہی راستے میں دم توڑ گیا۔ واقعہ کے خلاف اہل علاقہ مشتعل ہو گئے اور لاش ٹرالی میں رکھ کر پنجاب اسمبلی کی طرف نکل گئے۔ پولیس نے انہیں روکنے کی کوشش کی جس پر مظاہرین نے پولیس پر پتھراوٴ کیا۔ مغل پورہ نہر کے قریب مظاہرین پولیس کا ناکہ توڑ کر نیامت کی لاش پریس کلب لے گئے۔اسلام آباد … اٹھارہویں ترمیم کے بعد نامکمل الیکشن کمیشن کے اقدامات کو آئینی تحفظ دینے کے لئے ترمیمی بل آج قومی اسمبلی میں پیش کیا جائے گا۔ 20 ویں ترمیم ایکٹ 2012 کے نام سے یہ بل وفاقی وزیر قانون مولا بخش چانڈیو ایوان میں پیش کریں گے۔ بل میں کہا گیا ہے کہ الیکشن کمیشن کے مکمل نہ ہونے کے عرصہ کے دوران چیف الیکشن کمشنر کی جانب سے جو اقدامات کئے گئے اور جن ضمنی انتخابات کا انعقاد کرایا گیا انہیں تحفظ دینے کے لئے دستور میں ترمیم ضروری ہے۔لاہور … مسلم لیگ ن کے صدر میاں نواز شریف سے اپوزیشن لیڈر چوہدری نثار علی نے ملاقات کی جس میں استعفوں کے بجائے اسمبلیوں میں بیٹھ کر مضبوط اپوزیشن کا کردار ادا کرنے پر غور کیا گیا۔مسلم لیگ ن کے ذرائع کے مطابق نواز شریف اور چوہدری نثار علی خان کی ملاقات کے دوران موجودہ سیاسی صورتحال پر پارٹی کے لائحہ عمل پر غور کیا۔ مسلم لیگ ن کی جانب سے اسمبلیوں میں رہنے یا نہ رہنے کے حوالے سے بھی تبادلہٴ خیال ہوا۔ نواز شریف نے موجودہ صورتحال اور آئندہ انتخابات کے حوالے سے دیگر اپوزیشن جماعتوں سے رابطوں میں تیزی لانے کی ہدایت کی ہے۔لاہور…مسلم لیگ ن کے سربراہ میاں نواز شریف کی تاحیات نااہلی کے لئے لاہور ہائی کورٹ میں 22 سال سے زیر التوا درخواست کا ٹائٹل پیج غائب ہو گیا۔ عدالت نے کیس پر کارروائی پھر غیر معینہ مدت کے لئے ملتوی کر دی۔اقبال جعفری ایڈووکیٹ نے 1990 میں درخواست دائر کی تھی جس میں موقف اختیار کیاگیا کہ نواز شریف نے اربوں روپے کا سرمایہ بیرون ملک منتقل کیا اور سرکاری اراضی کی غیر قانونی الاٹمنٹ کی۔ ان پر تاحیات الیکشن لڑنے پر پابندی لگاتے ہوئے نااہل قرار دیا جائے۔ یہ کیس چیف جسٹس کے روبرو پیش کیا گیا تو درخواست کا ٹائٹل صفحہ نہیں تھا۔ جس پر وکیل نے درخواست میں ترمیم کی اجازت مانگی عدالت نے ترمیم کی اجازت دیتے ہوئے کیس پر مزید کارروائی غیرمعینہ مدت کے لئے ملتوی کر دی۔کراچی…پی آئی اے کے ڈپٹی شفٹ منیجر ارشاد علی رندنے الزام عائدکیاہے کہ آئی جی سندھ مشتاق شاہ کیلئے پرواز نہ رکوانے پرپولیس نے ان کے گھرپردھاوابولا،چادراور چار دیواری کا تقدس پامال کیااورانہیں حوالات میں بندکردیا۔تاہم وزیرداخلہ سندھ کی مداخلت پرانہیں چھوڑ دیاگیا۔ جیو نیوز سے گفتگو میں پی آئی اے کے ڈپٹی شفٹ منیجرارشاد علی رند نے بتایا کہ ہفتہ 14جنوری کو کراچی سے سکھر اوراسلام آباد کی پروازپی کے 590سے آئی جی سندھ مشتاق شاہ کواپنے دوستوں کے ہمراہ سفر کرنا تھامقررہ وقت تک نہ پہنچنے پر انکی پرواز چھوٹ گئی۔انہوں نے بتایا کہ آئی جی سندھ کے پروٹوکول نے ان کی ائیرپورٹ آمدتک پرواز روکنے کیلئے دباوٴ ڈالا۔ ارشاد علی رند نے کہاکہ کسی بھی وی آئی پی کیلئے فلائٹمیں تاخیر انکے بس میں نہیں۔آئی جی سندھ فلائیٹ مس ہونے پر برہم ہوئے اوراسی روز حیدرآباد پولیس میں انکے بھانجے اے ایس آئی مشتاق رند کو معطل کردیا گیا۔اور منگل بدھ کی درمیانی شب ڈیڑھ بجے کلفٹن میں ان کے گھرپولیس کی بھاری نفری پہنچی۔چادر اور چار دیواری کا تقدس پامال کرنے کے ساتھ اہل خانہ کو ہراساں کیا۔بعدمیں انہیں حراست میں لی کرتھانہ بوٹ بیسن لے گئے۔انہوں نے کہاکہ صوبائی وزیر داخلہ منظور وسان کی مداخلت کے بعد انہیں چھوڑا گیا۔ارشادعلی رندنے بتایا کہ پولیس افسران کا کہنا تھاکہ حکام بالاکے احکامات پر انکے خلاف کارروائی کی گئی ہے۔ اسلام آباد…وزیراعظم یوسف رضا گیلانی کی کل سپریم کورٹ آمد کے پیش نظر ممکنہ سکیورٹی انتظامات کا جائزہ لینے کیلئے پی ایم ہاوٴس کی خصوصی ٹیم نے عدالت کی عمارت کادورہ کیا۔وزیراعظم کی سکیورٹی ٹیم کے ارکان سپریم کورٹ آئے اور عمارت کے اندر اور باہر کے موجودہ حفاظتی انتظام کا جائزہ لیتے رہے۔ وہ این آر او عمل درآمدکیس کی سماعت کرنے والی کورٹ روم نمبرچارمیں بھی گئے اوراس میں داخلے کے مقام اور کمرے کے اندرونی حصوں کو دیکھتے رہے۔سکیورٹی جائزہ کے بعد ٹیم کے ارکان اپنی ماہرانہ رائے دینے کیلئے واپس چلے گئے، وزیراعظم یوسف رضا گیلانی توہین عدالت نوٹس پر کل سپریم کورٹ میں پیش ہوں گے۔اسلام آباد…اسلام آباد ہائی کورٹ نے لیفٹیننٹ جنرل ریٹائرڈ نعیم خالدلودھی کی سیکرٹری دفاع کے عہدے سے برطرفی کے خلاف درخواست پر صدر اور وزیراعظم سمیت تمام فریقین کو نوٹس جاری کرتے ہوئے جواب طلب کر لیا ہے۔ نعیم خالدلودھی نے سیکرٹری دفاع کے عہدے سے اپنی برطرفی کو اسلام آباد ہائی کورٹ میں چیلنج کرتے ہوئے درخواست میں صدر اور وزیراعظم کے ساتھ سیکرٹری اسٹیبلشمنٹ اور قائم مقام سیکرٹری دفاع کو فریق بنایاہے۔جسٹس ریاض خان نے درخواست پرابتدائی سماعت کی۔درخواست گزار کے وکیل نے عدالت سے استدعا کی کہ ان کے موکل کو سنے بغیر عہدے سے فارغ کر دیا گیا جو بدنیتی پر مبنی ہے۔ فاضل جج نے ریمارکس دیے کہ فریقین کو سنے بغیر ایسا نہیں کیا جاسکتا۔بعد میں فریقین سے فروری کے دوسرے ہفتے تک جواب طلب کرتے ہوئے سماعت ملتوی کردی ۔اسلام آباد…پاک بھارت ارکان پارلیمنٹ کے درمیان مزاکرات کاتیسرااورآخری دوراسلام آبادمیں ہوا۔جس کے بعدجاری مشترکہ اعلامیے میں دو طرفہ تجارتی اور اقتصادی تعلقات کے فروغ سمیت عوامی رابطوں اور ویزا سہولتوں کی فراہمی کی ضرورت پر زور دیا گیا ہے۔ مذاکرات کے اختتام پر مشترکہ نیوز کانفرنس سے خطاب میں پاک بھارت ارکان پارلیمنٹ نے دوطرفہ تعاون اور اچھے رشتے استوار کرنے کی ضرورت پر دیا۔ سینٹر ایس ایم ظفر کا کہنا تھا کہ دوطرفہ تجارت سے دونوں ممالک فائدہ اٹھا سکتے ہیں، تجارت کے فروغ کے لئے مزید معاہدے کیے جائیں گے۔ بھارت کی طرف سے ٹیرف بیئرز کا معاملہ بھارتی ارکان پارلیمنٹ اپنی حکومت کے سامنے اٹھائیں گے۔اس موقع پر یشونت سنہا نے کہاکہ مذاکرات پاک بھارت تجارتی تعلقات پرمرکوزتھے اورارکان پارلیمنٹ کی مشترکہ رائے یہ ہے کہ ماضی کی قیدسے نکل کرمستقبل پر توجہ دی جائے،اورپاک بھارت مذاکرات جاری رکھے جائیں۔دبئی … پاکستان نے حفیظ، توفیق عمر اور مصباح الحق کی ففٹیز کی بدولت انگلینڈ کے خلاف 7 وکٹ پر 288 رنز بنالئے۔ پہلے ٹیسٹ کی پہلی اننگز میں دوسرے دن کھیل ختم ہونے تک پاکستان نے انگلینڈ کے خلاف 96 رنز کی برتری حاصل کرلی اور اس کی 3 وکٹیں ابھی باقی ہیں۔ دبئی کے اسپورٹس سٹی اسٹیڈیم میں پاکستانی اوپنرز نے ٹیم کو 114 رنز کا آغاز فراہم کیا۔ محمد حفیظ نے شاندار 88 اور توفیق عمر نے 58 رنز کی اننگز کھیلی۔ کپتان مصباح الحق بھی 52 رنز بناکر گریم سوان کی گیند پر ایل بی ڈبلیو ہوئے جبکہ یونس خان 37 ، اسد شفیق 14 ، عبدالرحمان 8 اور اظہر علی 1 رن بنا کر آوٴٹ ہوئے۔ عدنان اکمل 24 رنز بنا کر کریز پر موجود ہیں۔ انگلینڈ کی جانب سے جیمز اینڈرسن، اسٹورٹ براڈ اور گریم سوان نے 2، 2 کھلاڑیوں کو آوٴٹ کیا۔اسلام آباد …معروف قانون داں اور پیپلز پارٹی رہنماء بیرسٹر اعتزاز احسن نے کہا ہے کہ سربراہ مملکت کو استثنا عالمی روایت ہے، اور یہ ایک عالمی کنونشن کے تحت ہے ،جسکے ہم بین الاقوامی برادری کا رکن ہونے کی حیثیت سے پابند ہیں۔جبکہ پاکستان کے موجودہ آئین کے تحت بھی صدر اور گورنروں کو یہ استثنیٰ حاصل ہے تاوقت کہ وہ اپنے عہدوں پر فائز ہیں۔ان خیالات کا اظہار انھوں نے جیو ٹی وی کے پروگرام کیپٹل ٹاک میں میزبان حامد میر سے گفتگو کے دوران کیاانھوں نے مزید کہا کہ آئین میں 5شخصیات یا عہدوں کو استثنا حاصل ہے، ان شخصیات میں صدر مملکت اور چاروں گورنرز شامل ہیں ان کو فوجداری مقدمات میں استثناہے ،بیرسٹراعتزاز احسن اس موقع پر پوچھے جانے والے ایک سوال پر کہا کہ پرویز مشرف کیخلاف مقدمہ دیوانی مقدمہ تھا ،سول یا دیوانی مقدمہ وہ ہوتاہے جس میں سزا کا عنصر نہ ہو،میں نے مشرف کے چیف جسٹس کو ہٹانے کیخلاف مقدمہ کیا تھا،سزا کیلیے نہیں کہا تھا۔انھوں نے کہا کہ صدر کو استثنا صرف فوجداری مقدمے میں ہے،انھوں نے کہا کہ عدالت پر ذمہ داری ہے کہ وہ ایسے خط پراصرارنہ کرے جوسوئٹزرلینڈمیں مستردکردیاجائے۔آئین کے تحت ہرپاکستانی پابندہے کہ وہ صدرپاکستان کوہرفوجداری عدالت سے مستثنیٰ رکھے،چہ جائیکہ انھیں غیروں کے حوالے کردیا جائے۔انھوں نے کہا کہ صدر کو سوئٹزر لینڈ میں بھی استثنا ہے،یہ فیصلہ مجھے نہیں کرناکہ خط لکھ دیاجائے توکیامقدمہ ختم ہوجائیگا،اب مسئلہ یہ ہے کہ خط نہ لکھنا توہین عدالت ہے یا نہیں،یہ تو عجیب بات لگتی ہے کہ یہاں تو صدر کو استثنا ہو اور بیرون ملک نہ ہو ،صدرکو خط لکھنے کا میرا مشورہ دیرینہ ہے،اعتزاز احسن نے کہا کہ میں اب بھی کہتا ہوں کہ خط لکھنے میں کوئی حرج نہیں ہے ۔انھوں نے کہا کہ ذاتی پسند اور ناپسند کی بنیاد پر آئین کی تشریح نہیں کرنی چاہیے،آرمی چیف اورجنرل پاشا کے بیانات جمع کرانے پروزیراعظم کا موقف غلط ہے،سپریم کورٹ میں وزیراعظم کی پیشی کے حوالے سے انھوں نے کہا کہ میرا خیال ہے کوئی بھونچال نہیں آنے والا، وزیراعظم بچ جائینگے،اداروں میں تصادم نہیں ہونا چاہیے،جمہوری عمل چلتے رہنا چاہیے،پاکستان کی موجود ہ جمہوریت چیف جسٹس کے انکار کیوجہ سے آئی،اور جلاوطن قیادت وطن واپس آئی،لہٰذااس عدلیہ کی تعظیم اور عزت کرنی چاہیے،بھٹو ریفرنس کیس میں بطور وکیل پیش ہونا میرے لیے اہم اعزاز ہوگا،اگر وزیراعظم کیخلاف فیصلہ ہوا تو اپیل کرینگے،انھوں نے کہا کہ وزیراعظم کو ہٹانے کے 2 طریقے ہیں ،ایک وزیراعظم استعفٰی دے یا عدم اعتماد کی تحریک آئے،یاوہ رکن اسمبلی نہ رہیں۔سپریم کورٹ کا فیصلہ اسپیکر کے پاس آئے ،اسپیکر ریفرنس بناکر الیکشن کمیشن کو بھیجے،جس کے بعد الیکشن کمیشن میں ریفرنس کی سماعت ہوتی ہے ،اگر ریفرنس درست پایا گیاتووزیراعظم کی رکنیت ختم ہوگی،انھوں نے اس امر سے اتفاق کیاکہ حکومت عدلیہ کی تضحیک کرتی رہی ہے،امیں پارٹی کے اندر بھی یہ کہتا رہا ہوں کہ یہ سلسلہ ختم ہونا چاہیے،انھوں نے کہا کہ وزیر اعظم کو تو ابھی سنا ہی نہیں گیا تو انکے خلاف فیصلہ کیسا،عدالتی فیصلہ وہی ہوتا ہے کہ جس فریق کیخلاف فیصلہ ہو پہلے اسکو سنا جائے۔لاہور … لاہور ہائیکورٹ میں سیکریٹری دفاع کی برطرفی کے خلاف درخواست دائر کرنے والے وکیل کی عدم موجودگی کے باعث کیس کی سماعت نہ ہو سکی۔ درخواست میں خالد نعیم لودھی کی برطرفی کو اس بنیاد پر چیلنج کیا گیا ہے کہ یہ برطرفی قومی سلامتی کے منافی ہے اور نرگس سیٹھی کی تقرری کا مقصد پاک فوج کے حوالے سے ناپسندیدہ فیصلہ کرنا ہے۔ عدالت نے درخواست گزار کو درخواست کے قابل سماعت ہونے کے نکتہ پر دلائل دینے کی ہدایت کی تھی لیکن درخواست گزار محمد اظہر صدیق ایڈووکیٹ عدالت میں پیش نہ ہوئے جس پر کارروائی غیر معینہ مدت کیلئے ملتوی کر دی گئی۔پشاور … عوامی نیشنل پارٹی کی صوبائی ورکنگ کمیٹی نے جمہوریت کے استحکام کیلئے مرکزی قیادت کے فیصلوں کی تائید کردی ہے۔صوبائی ورکنگ کمیٹی کا اجلاس سینیٹر افراسیاب خٹک کی زیر صدارت پشاورمیں ہوا۔ جس میں وزیر اعلیٰ خیبر پختونخوا امیر حید ر ہوتی سمیت مرکز ی وصوبائی قیادت نے شرکت کی۔ ورکنگ کمیٹی نے قومی اسمبلی میں اسفندیار ولی کی پیش کرد ہ قرار داد کی حمایت کی اور جمہوریت کے استحکام کے لئے مرکزی قیادت کی کوششوں کی تائید کی۔ وزیر اعلیٰ خیبر پختونخوا نے اجلاس سے خطاب میں کہا کہ عوامی نیشنل پارٹی کے کامیاب جلسوں سے یہ بات ثابت ہوگئی ہے کہ عوامی نیشنل پارٹی صوبے کی سب سے بڑی سیاسی جماعت ہے۔کراچی … سربراہ قومی اتحاد پارٹی لیاقت جتوئی نے کہا کہ عدالت کرپشن کے خلاف ہر قسم کی کارروائی کرے، ہم ساتھ ہیں۔ عدالت عبوری حکومت قائم کرکے آزاد الیکشن کمیشن بنائے۔ کراچی میں اپنی رہائش گاہ پر پریس کانفرنس کرتے ہوئے لیاقت جتوئی نے دعویٰ کیاکہ موجودہ پارلیمنٹ میں70فیصد لوگوں کی ڈگریاں جعلی ہیں، ملک کومفاہمت کی بھینٹ مزید چڑھایا گیا تو سول وار ہوگی۔ ان کا کہنا تھا کہ زرداری لیگ کے علاوہ سب سے سیاسی اتحاد ہوسکتا ہے۔ سابق وزیراعلیٰ سندھ نے چیف جسٹس سے اپیل کی کہ 4 سالہ کرپشن کا ازخود نوٹس لیں۔ لیاقت جتوئی نے کہاکہ این آر او میں ملوث افراد کے نام ای سی ایل میں شامل کئے جائیں۔ لیاقت جتوئی کا کہنا تھا کہ وہ نئے صوبے بنانے کیخلاف ہیں، ملک کے پاس اتنے وسائل ہی نہیں کہ نئے صوبے بنائے جائیں۔لاہور… گورنر پنجاب سردارلطیف کھوسہ نے کہا ہے کہ پاکستان پرامن ملک ہے جس نے علاقائی اور عالمی ا من کے لئے کسی قربانی سے دریغ نہیں کیا۔انھوں نے یہ بات گورنرہاوس لاہورمیں کینیڈین وفد سے ملاقات کے دوران کہی۔سردارلطیف کھوسہ نے کہاکہ دنیا میں امن وامان اسی صورت میں قائم ہوسکتا ہے جب عالمی برادری فلسطین،کشمیر اور دیگر اہم معاملات کا حل نکالے۔ان کا کہنا تھا کہ عالمی سطح پر قیام امن سے ہی پسماندہ ممالک میں معاشی ترقی ممکن ہوسکے گی۔ اسلام آباد…آل پاکستان سی این جی ایسوسی ایشن کے مطابق وزیر اعظم نے اس کے عہدے داروں پر قائم مقدمات واپس لینے سمیت گیس کی لوڈ شیڈنگ اور قیمت میں کمی کے فیصلوں پر عمل در آمد کی ہدایت کی ہے ۔ آل پاکستان سی این جی ایسوسی ایشن کے وفد نے مرکزی چیئرمین غیاث پراچہ کی سربراہی میں وزیر اعظم سے ملاقات کی ۔ وفاقی وزیر پٹرولیم ڈاکٹر عاصم حسین بھی اس موقع پر موجود تھے۔ وفد نے وزیر اعظم کو سی این جی کی لوڈ شیڈنگ، گیس کی قیمت اور ٹیکس سے متعلق مسائل سے آگاہ کیا۔ سی این جی ایسوسی ایشن کے اعلامیے کے مطابق وزیر اعظم نے وزارت پٹرولیم کو حکم دیا ہے کہ آل پاکستان سی این جی ایسوسی ایشن کے ساتھ تین جنوری کو طے پانے والے امور کے تحت لوڈ شیڈنگ اور گیس کی قیمت میں کمی کی جائے۔ لاہور…پنجاب کے وزیر قانون رانا ثناء اللہ نے کہا ہے کہ بابراعوان جیسے لوگ پیپلزپارٹی اوروفاقی حکومت کوانجام تک پہنچارہے ہیں،حکومت اب مہینوں کی نہیں بلکہ چند ہفتوں اور دنوں کی مہمان ہے۔ پنجاب اسمبلی کیفے ٹیریا میں پریس کانفرنس کرتے ہوئے رانا ثناء اللہ نے کہا کہ اعتزازاحسن وزیراعظم کے وکیل بننے سے بہتری کی امید ہوسکتی ہے، حکومت کو یہ دن بابراعوان جیسے مشیروں کی وجہ سے دیکھنا پڑے ہیں ،ان کا کہناتھاکہ پرویزمشرف جہاں بھی اتریں گرفتارکرلئے جائیں گے،لانگ مارچ اور استعفوں سمیت تمام آپشنزغوروخوض کے بعد استعمال کریں گے۔کراچی…وزیر پٹرولیم ڈاکٹر عاصم حسین نے کہا ہے کہ قطر سے ایل این جی کی درآمدکیلئے ابتدائی بات چیت مکمل ہو چکی ہے، ایل این جی کی فروخت سے متعلق قطر آئندہ ایک ہفتے میں ٹرم شیٹ بھیجے گا۔ جیونیوز سے گفتگوکرتے ہوئے ڈاکٹر عاصم حسین نے کہاکہ درآمد شدہ ایل این جی مہنگی ہوگی مگر ا س کے بغیر مستقبل میں توانائی بحران پر قابو نہیں پایا جا سکتا۔ انہوں نے بتایا کہ قطر کی جانب سے بھیجی جانے والی ٹرم شیٹ میں ایل این جی کی کوالٹی ،قیمت اور برآمدی ایل این جی کی مقدارسمیت دیگر تفصیلات فراہم کی جائیں گی۔اس ٹرم شیٹ پر متفقہ ہونے کے بعد پاکستان ایل این جی کی خریداری کے حتمی معاہدے کی طرف بڑھے گا۔پاکستان حکومتی سطح پرقطر سے یومیہ 50کروڑ مکعب فٹ ایل این جی درآمد کرنے کا ارادہ رکھتا ہے۔اسلام آباد…ڈی جی آئی ایس آئی نے ایبٹ آباد کمیشن کو دو مئی کے واقعہ پر تفصیلی بریفنگ دی ہے۔ دو مئی کے ایبٹ آباد واقعہ کی تحقیقات کے لئے قائم انکوائری کمیشن کا اجلاس جسٹس ریٹائرڈ جاوید اقبال کی زیر صدارت اسلام آبادمیں ہوا۔ذرائع کے مطابق ڈی جی آئی ایس آئی لیفٹیننٹ جنرل احمد شجاع پاشا نے اجلاس کودومئی کے امریکی آپریشن سے متعلق تفصیلات سے آگاہ کیا،اس موقع پرسوال وجواب کاسیشن بھی ہوا۔اسلام آباد … معروف بھارتی اداکار شتروگن سنہا نے جیو کے مقابلہ موسیقی کو محبتوں کی نئی سمت قرار دیتے ہوئے کہا ہے کہ فنکاروں کے ملک اور سرحدیں نہیں ہوتیں اور وہ ہر جگہ اتنے ہی مقبول ہوتے ہیں جتنے اپنے ملک میں۔ انہوں نے کہا کہ میری دعا ہے کہ جیو کا مقابلہ موسیقی کامیابیوں سے ہمکنار ہو۔کراچی … سی آئی ڈی پولیس نے کراچی کے علاقے گارڈن سے مذہبی سیاسی جماعت سے وابستہ 2 ٹارگٹ کلرز کی گرفتاری کا دعویٰ کیا ہے۔ ایس ایس پی سی آئی ڈی فیاض خان کے مطابق ملزمان کونبی بخش تھانہ کی حدود سے گرفتار کیا گیا ہے اور ملزمان کے نام عاصم بلا اور عرفان لڈو ہیں جن کے قبضے سے ایک ٹی ٹی پستول اور ایک کلاشنکوف برآمد ہوئی ہے۔ فیاض خان نے بتایاکہ ملزمان کا تعلق ایک مذہبی سیاسی جماعت سے ہے جنہوں نے دوران تفتیش مخالف سیاسی جماعت کے 5 کارکنوں کو قتل کرنے کا اعتراف کیا ہے۔ اسلام آباد … سپریم کورٹ نے سیاسی جماعتوں میں وارڈ سے مرکزی سطح تک انتخابات الیکشن کمیشن کی زیر نگرانی کرانے کی درخواست پر وفاق اور الیکشن کمیشن کو نوٹس جاری کرتے ہوئے دو ہفتوں میں جواب داخل کرنے کا حکم دیا ہے۔ سیاسی جماعتوں میں حقیقی جمہوریت نہ ہونے کے خلاف درخواست تحریک انصاف کی مرکزی مجلس عاملہ کے رکن فیروز شاہ گیلانی ایڈووکیٹ نے آئین کے آرٹیکل 184 تین کے تحت داخل کی ہے۔ درخواست کی سماعت چیف جسٹس پاکستان جسٹس افتخار محمد چوہدری کی سربراہی میں جسٹس خلجی عارف حسین اور جسٹس طارق پرویز پر مشتمل تین رکنی بینچ نے کی۔ درخواست میں یہ استدعابھی کی گئی ہے کہ سیاسی جماعتوں کے سربراہوں کو 18 ویں آئینی ترمیم میں دییے گئے اختیار کے خلاف حکم امتناعی جاری کیا جائے اور سیاسی جماعتوں میں انتخابات الیکشن کمیشن کی زیر نگرانی کرانے کے لئے وفاقی حکومت اور الیکشن کمیشن کو قانون سازی کی ہدایت کی جائے۔اسلام آباد … پاکستان میں تاجکستان اور افغانستان کے سفیروں نے وزیر خارجہ حنا ربانی کھر سے ملاقات کی اور دوشنبے میں ہونے والی علاقائی اقتصادی تعاون کانفرنس میں شرکت کی دعوت دی۔ دفتر خارجہ سے جاری ایک بیان میں کہا گیا ہے کہ تاجک سفیر زبیدیلو زبیدووٴ اور افغان سفیر عمر داوٴد زئی نے وزیر خارجہ کو افغان مسئلے پر تاجکستان کے دارلحکومت دوشنبے میں ہونے والی پانچویں علاقائی اقتصادی تعاون کانفرنس میں شرکت کی مشترکا طور پر دعوت دی۔ کانفرنس کا انعقاد 26 اور27 مارچ کو ہوگا۔ وزیر خارجہ سے ہالینڈ کے سفیر گجروس شیلتیما اور مصر کے سفیر محمد السید ہندام نے بھی ملاقاتیں کیں اور دو طرفہ تعلقات کے علاوہ مختلف امور پر تبادلہٴ خیال کیا۔اسلام آباد … وائس چیئرمین نیپرا مقبول خواجہ نے اپنے عہدے سے استعفیٰ دے دیا ہے۔ نیپرا ذرائع کے مطابق مقبول خواجہ نے لکھا ہے کہ وہ ذاتی وجوہات کی بناپر مستعفی ہو رہے ہیں۔ مقبول خواجہ نیپرا میں سندھ کی طرف سے ممبر اسٹینڈرڈز اینڈ کوالٹی بھی تھے۔ ذرائع کے مطابق مقبول خواجہ ممبر نیپرا میں 4 سالہ مدت ملازمت پوری ہونے کے بعد وزیر اعظم کی طرف سے دی گئی 10ماہ کی توسیع پرکام کر رہے تھے۔واشنگٹن … امریکا میں پاکستان کی سفیر شیری رحمان نے امریکا کے صدر اوباما سے ملاقات کی اور اپنی سفارتی اسناد پیش کردی ہیں امریکا میں پاکستان کی سفیرشیری رحمان نے صدر اوباما سے یہ ملاقات وائٹ ہاوٴس میں کی۔ اور پاک امریکا تعلقات پر بات چیت کی۔ ملاقات میں شیری رحمان نے باہمی احترم ، وقار اور مفاد کی بنیاد پر پاک امریکا تعلقات کی اہمیت پرزوردیا۔ ان کا کہنا تھا کہ پاکستان تشدد اوربنیاد پرستی کے خاتمے میں بین الاقوامی برادری،خاص طورپرامریکا کیساتھ تعاون کررہاہے۔پاکستان افغان سرحد سے متصل علاقوں میں سیکیورٹی کویقینی کے بنانے کے لیے تمام کوششیں بروئیکارلارہاہے،شیری رحمان کا کہنا تھا کہ امریکا سے دو طرفہ تعلقات کومضبوط کرنا ان کی بنیادی ذمیداریوں اور ترجیحات میں شامل ہے، امریکا سے باہمی تعلقات کومضبوط کرنے کے لیے پاکستانی کیمونٹی کی حمایت حاصل کی جائیگی۔شیری رحمان اسی ہفتے امریکا پہنچی تھیں تاہم رسمی طور پر اسناد آج پیش کی ہیں۔اسلام آباد … سپریم کورٹ کا سات رکنی لارجر بنچ آج جمعرات کو این آر او عملدرآمد کیس کی سماعت کرے گا‘وزیراعظم سید یوسف رضا گیلانی توہین عدالت کی کارروائی کیلئے اظہار وجوہ کے نوٹس پر عدالت میں پیش ہوں گے‘ ان کے ہمراہ پیپلزپارٹی کے سینئر رہنما، وفاقی وزراء اور اتحادی جماعتوں کے رہنما بھی عدالت جائیں گے، سپریم کورٹ انتظامیہ نے اس سلسلے میں وزیر اعظم کے ساتھ آنے والوں کی فہرست بھی وزیر اعظم سے طلب کر لی ہے۔ سپریم کورٹ میں پیشی کے موقع پر سپریم کورٹ میں سیکورٹی کے سخت ترین انتظامات کئے گئے ہیں‘سماعت کے موقع پر صرف پاس رکھنے والے افراد کو احاطہ عدالت میں داخل ہونے کی اجازت دی جائے گی،وفاقی پولیس نے قانون نافذ کرنیوالے اداروں کے ساتھ مل کر وزیراعظم کی پیشی کے موقع پر خصوصی سیکورٹی پلان تشکیل دیدیا ہے۔ سپریم کورٹ سے جاری اعلامیہ کے مطابق عدالت عظمی میں خصوصی پاسز کے ذریعے ہی داخل ہوا جاسکے گا۔واشنگٹن … مارک گراسمین کے غیر متوقع دورہ بھارت پر امریکا نے کہا ہے کہ دورے کا مقصد پاکستان کو کوئی پیغام بھیجنے کی کوشش نہیں ہے۔امریکا کے خصوصی نمائندے جمعے کو بھارت کادورہ کریں گے جو پہلے ان کے دورے کا حصہ نہیں تھا، بریفنگ کے دوران امریکی دفتر خارجہ کی ترجمان وکٹوریا نولینڈ نے بتایا کہ مارک گراس مین باشعور فرد ہیں، وہ جہاں مناسب سمجھیں وہاں جا سکتے ہیں۔ تاہم امریکا نے واضح کیا ہے کہ خصوصی نمائندے مارک گراسمین کو اگر پاکستان جانیدیا گیا تو امریکا اس عمل کا خیرمقدم کرے گا۔ ترجمان نے بتایاکہ گراسمین پاکستان جانا چاہتے تھے لیکن پاکستان نے دورے سے منع کردیا ہے۔ مارک گراسمین بھارت کے بعد خطے کے اپنے دو ہفتے کے دورے کے دوران افغانستان ،قطر ،سعودی عرب ،ترکی اور متحدہ عرب امارات بھی جائیں گے۔واشنگٹن … امریکی وزیر دفاع نے کہا ہے کہ آبنائے ہرموز کو بند کرنے کی ایران کی کسی بھی دھمکی سے نمٹنے کے لئے امریکی ملٹری مکمل طور پر تیار ہے۔پینٹاگون میں نیوز بریفنگ کے دوران پوچھے گئے سوال پر کیا ایران کی دھمکیوں نے خطے میں امریکی فوج کو حمکت عملی میں ردوبدل کرنے پر مجبور کیا۔ امریکی وزیر دفاع لیون پنیٹا نے کہا کہ خطے میں بھاری موجودگی پہلے سے ہی ہے تاکہ باور کرایا جاسکے اس حصے کو محفوظ بنایا جائے گا۔ انہوں نے کہا کہ امریکا اس موڑ پر صورت حال سے نمٹنے کے لئے کوئی خاص اقدامات نہیں کر رہا ہے۔انہوں نے کہا کہ امریکا ، ایران کو آبنائے ہرموز بند کرنے کی اجازت نہیں دے گا۔لاہور … اوگرا شیڈول کے تحت لاہور ریجن میں تین روزبند رہنے والے سی این جی ا سٹیشنز آج صبح6 بجے کھل گئے ہیں۔ لاہور ریجن میں پیر کی صبح 6 بجے بند ہونے والے سی این جی سٹیشنز نے اوگرا شیڈول کے تحت بدھ کو رات 10 بجے کھلنا تھا ،لیکن رات 10 بجے گیس لوڈ مینجمنٹ کے تحت فلنگ سٹیشنز کی بندش میں 8 گھنٹے کا اضافہ کر دیا گیا ،جس پر پورے ریجن میں کہیں گیس سٹیشنز کھول دیے گئے اور کہیں بند کر دیے گئے۔جبکہ دوپہر سے لائنوں میں لگے صارفین نے شدید غم وغصے کا اظہار کیا۔جبکہ کھلنے والے سی این جی سٹیشنز کو بند کرانے کے لئے سوئی گیس کی ٹیمیں رات بھر متحرک رہیں۔اسلام آباد … محکمہ موسمیات کے مطابق آئندہ 24 گھنٹوں کے دوران ملک کے اکثر علاقوں میں موسم خشک اور سرد رہے گا۔ گزشتہ روز سب سے کم درجہ حرارت کالام میں منفی 16 ڈگری سنٹی گریڈ رکارڈ کیاگیا۔جبکہگوجرانوالہ ،لاہورڈویژن اور کشمیر، گلگت بلتستان میں چند ایک مقامات پر ہلکی بارش اور پہاڑوں پر ہلکی برفباری کا امکان ہے۔آج دارالحکومت اسلام آباد میں کم سے کم درجہ حرارت صفر ڈگری ،راولپنڈی میں ایک ڈگری سینٹی گریڈ، لاہور میں 02 ، کراچی میں10، پشاور میں صفر، کوئٹہ میں منفی08، اسکردو میں منفی11، قلات میں منفی 12، زیارت میں منفی 09،مری میں منفی 07اورگلگت میں منفی 06ڈگری اور پاراچنار میں منفی 15 سینٹی گریڈ رہنے کی توقع ہے ۔اسلام آباد این آر او عمل درآمد کیس میں وزیر اعظم گیلانی سپریم کورٹ میں پیش ہوگئے۔ سپریم کورٹ کا سات رکنی لارجر بنچ جسٹس ناصر الملک کی سربراہی میں این آر او عملدرآمد کیس کی سماعت کر رہا ہے۔ وزیراعظم سید یوسف رضا گیلانی توہین عدالت کی کارروائی کیلئے اظہار وجوہ کے نوٹس پرخود اپنی گاڑی چلا کر سپریم کورٹ پہنچے۔ مقدمے میں ان کے وکیل اعتزاز احسن بھی انکے ہمراہ تھے۔ اس سے قبل وفاقی وزرا اور اتحادی جماعتوں کے رہنما جن میں وزیر خارجہ حناربانی کھر، گورنر پنجاب لطیف کھوسہ، وزیر قانون مولا بخش چانڈیو، وزیر تجارت امین فہیم، وزیر اطلاعات فردوس عاشق اعوان، منظور وٹو، وزیر اعلیٰ سندھ قائم علی شاہ، اے این پی کے سربراہ اسفند یار ولی، چوہدری شجاعت، قمر زمان کائرہ، وزیر داخلہ رحمن ملک، سینیٹر اسرار اللہ زہری، وزیراعظم آزاد کشمیر، وزیر اعلیٰ گلگت بلتستان مہدی شاہ، گورنر خیبر پختونخواہ مسعود کوثر، راجہ پرویز اشرف ، صدارتی ترجمان فرحت اللہ بابر، نظر محمد گوندل، اور خورشید شاہ شامل ہیں، سپریم کورٹ پہنچے تھے جو اس وقت عدالت میں موجود ہیں۔ واضح رہے کہ سپریم کورٹ انتظامیہ نے وزیر اعظم کے ساتھ آنے والوں کی فہرست بھی گذشتہ روز ہی وزیر اعظم سے طلب کر لی تھی۔ سپریم کورٹ میں پیشی کے موقع پر سپریم کورٹ میں سیکورٹی کے سخت ترین انتظامات کئے گئے ہیں‘سماعت کے موقع پر صرف پاس رکھنے والے افراد کو احاطہ عدالت میں داخل ہونے کی اجازت دی گئی اور سخت ترین چیکنگ کی گئی جس کے باعث گاڑیوں کی طویل قطاریں دیکھی گئیں۔ اسلام آباد… وفاقی وزیر داخلہ رحمن ملک بھی سپریم کورٹ پہنچ گئے ہیں۔ اپنی آمد پر میڈیا سے مختصر گفتگو میں رحمن ملک کا کہنا تھا کہ ہم سب کو مل کر اس ملک کو لے کر چلنا ہے، ہم وزیر اعظم سے اظہار یکجہتی کے لئے اور عدالت کے حکم پر حاضر ہوئے ہیں۔ انہوں نے کہا کہ 4سال میں بہت سے باتیں کلئیر ہوئیں، آئندہ بھی ہو جائیں گی۔ انہوں نے کہا کہ معاملے کو بڑھایانہیں، اس کی تعریف کرنی چاہیئے۔ ایک سوال کے جواب میں انہوں نے کہا کہ فکر نہ کریں بادل چھٹ جائیں گے۔انہوں نے مزید کہا کہ سپریم کورٹ کی عزت ہر حال میں برقرار رکھیں گے۔اوسلو… ناروے کی داخلی سیکوریٹی کی سربراہ نے یہ خفیہ معلومات ظاہر کرنے کے بعد کہ ناروے کے انٹیلی جنس ایجنٹ پاکستان میں تھے استعفیٰ دے دیا ہے۔ جین کرسٹائین سین نے ایجنٹس کی پاکستان میں موجودگی کا انکشاف ناروے کی پارلیمنٹ کے سامنے بیان دیتے ہوئے کیا، لیکن انہوں نے ایجنٹس کی وہاں موجودگی کی وجہ بیان نہیں کی تھی۔ جین کرسٹائین سین پر پہلے ہی اس بات کے الزامات ہیں کہ وہ اس بات کا پتہ نہیں لگا سکیں تھیں کہ انتہا پسند ملک میں حملہ کی تیاریاں کر رہے ہیں ، جس میں ہونے والے اس حملہ میں 77افراد ہلاک ہوگئے تھے۔کرسٹائین سین ناروے کی داخلی سیکوریٹی پی ایس ٹی کی سربراہ ہیں۔ امریکا کا قریبی اتحادی ہے اور اس کے سیکڑوں فوجی نیٹو کی قیادت میں افغانستان میں موجود ہیں۔ناروے کی وزارتِ انصاف نے ایک بیان میں کہا کہ پی ایس ٹی کی سربراہ جین کرسٹائین سین نے وزیر انصاف کو مطلع کیا ہے کہ وہ اپنے عہدے سے مستعفیٰ ہورہی ہیں۔اس اقدام کی وجہ ممکنہ طور پر خفیہ معلومات عام کرنے سے اعتماد کا ختم ہو جانا ہے۔پارلیمنٹ کے سامنے بیان میں جین کرسٹائین سین نے ایجنٹس کی موجودگی کا انکشاف اِس سوال کے جواب میں کیا تھا کہ کیا ناورے کے پاکستانی خفیہ اداروں سے روابط ہونے چاہیئیں؟انہوں نے کہا تھا کہ ناروے کی افواج کی خفیہ ایجنسی ای سروس پاکستان میں کام کر چکی ہے۔ ان کا کہنا تھا کہ ای سروس کے نمائندے اِن ممالک میں موجود ہیں اور ہم اِن ممالک سے ای سروس کے ذریعے رابطے کرتے ہیں۔اسلام آباد… پیپلز پارٹی کے انفارمیشن سیکریٹری قمر زمان کائرہ نے کہا ہے کہ بڑی قربانیوں کے بعد ملک میں جمہوریت بحال ہو ئی ہے، وزیر اعظم عدالت کے حکم پر پیش ہونے آرہے ہیں،وزیر اعظم کی عدالت میں پیشی اداروں کو استحکام بخشنے کے لئے ہے، قانونی سوالات کے جواب ہمارے قانونی ماہرین کی ٹیم عدالت میں دے گیاسلام آباد… عوامی نیشنل پارٹی کے سربراہ اسنفدیار ولی بھی سپریم کورٹ پہنچ گئے ہیں۔ میڈیا سے مختصر گفتگو میں اسفندیار ولی کا کہنا تھا کہ میں نواز شریف کے خلاف توہین عدالت کیس میں بھی پیش ہوا تھا، ہم نے اتحادیوں کو کبھی نہیں چھوڑا۔ انہوں نے کہا کہ وزیر اعظم کا یہاں آنا توہن عدالت کی نفی کرتا ہے،ہم اتحادی کی حیثیت سے سپریم کورٹ آئیں ہے۔اسلام آباد… وفاقی وزیر اطلاعات فردوس عاشق اعوان سپریم کورٹ پہنچ گئیں ہیں۔ وہ سیکیورٹی پاس دکھا کر وکلا ء والے راستے سے سپریم کورٹ میں داخل ہوئیں۔ میڈیا سے مختصر گفتگو میں ان کا کہنا تھا کہ آزاد عدلیہ کے لئے پی پی نے اپنا خون دیا ہے۔انہوں نے کہا کہ عدلیہ کا وقار بڑھانے کے لئے سپریم کورٹ میں پیش ہو رہے ہیں، آج وزیر اعظم ثابت کریں گے کے وہ قانون اور آئین کی بالا دستی چاہتے ہیں۔اسلام آباد… وزیر اعظم نے توہین عدالت کیس میں سپریم کورٹ میں پیش ہو کر بیان دیا ہے کہ انہوں نے سوئس کیسز کھولنے کا خط اس لیے نہیں لکھا کہ صدر آصف زرداری کو آئینی استثنیٰ حاصل ہے۔ جسٹس سرمدجلال نے کہااگر عدالت ثابت کردے کہ صدر کو استثنیٰ حاصل نہیں تو کیا حکومت خط لکھ دے گی تاہم وزیر اعظم کے وکیل اعتزاز احسن نے یقین دہانی نہیں کرائی۔ جسٹس ناصرالملک کی سربراہی میں سپریم کورٹ کے سات رکنی بنچ نے توہین عدالت کیس کی سماعت کی۔ان کے وکیل اعتزاز احسن نے سماعت شروع ہونے پر کہا کہ وزیر اعظم عدلیہ کا انتہائی احترام کرتے ہیں اور وہ اپناابتدائی موقف دینا چاہتے ہیں۔ اس کے بعد وزیر اعظم نے ابتدائی موقف بیان کرتے ہوئے کہاکہ وہ عدالتوں کا احترام کرتے ہیں، ذوالفقار علی بھٹو اور نصرت بھٹو بھی عدالتوں کے سامنے پیش ہوئیں، وزیراعظم نے کہاکہآج سب اتحادی عدالتی احترام میں اْن کے ساتھ آئے ہیں۔وزیراعظم نے کہاکہ صدر مملکت کو حاصل آئینی استثنیٰ نہ صرف ملک میں بلکہ دنیا بھر میں ہے، جسٹس آصف کھوسہ نے ریمارکس میں کہاکہ ملکی تاریخ کا یہ عظیم دن ہے، این آر او عملدرآمد کے حوالے سے حکومتی سمری تو درحقیقت عملدرآمد نہ کرانے کی تھی،عدالت تو باربار کہتی رہی کہ کسی کو استثناء ہے تو عدالت آکر بتائے۔ وزیراعظم کے بعد اعتزاز احسن نے دلائل دیے تو جسٹس آصف کھوسہ نے کہاکہ عدالت نے وزارت قانون کو دوبارہ کہا تو بھی عملدرآمد کی سمری نہ لکھی گئی، اعتزازاحسن نے کہاکہ وہ یہاں سیکریٹری قانون کے وکیل بن کر نہیں آئے۔جسٹس سرمدجلال نے کہا وزیراعظم کہتے ہیں کہ عدالتی فیصلوں کا احترام کرتے ہیں تو پھر عملدرآمد کیوں نہیں کیا گیا،اگر عدالت ثابت کردے کہ صدر کو استثنیٰ حاصل نہیں تو کیا حکومت خط لکھ دے گی، اعتزازاحسن نے کہاکہ جب تک آصف زرداری صدر ہیں ،سوئس حکام کو خط نہیں لکھا جاسکتا،یہ عام مقدمہ نہیں، اس کی تیاری کے لیے ایک ماہ کی مہلت دی جائے، جسٹس آصف کھوسہ نے کہاکہ آئین کے آرٹیکل 248 پر عدالت کو مطمئن کردیں تو شاید مزید کارروائی کی ضرورت نہ رہے، انہوں نے اعتزاز احسن کو کہاکہ آپ اپنی اس ایڈوائس پر غور کریں کہ خط لکھنے میں حرج نہیں ، اعتزازاحسن نے کہاکہ ایشو خط لکھنے کا نہیں، ایشو یہ ہے کہ خط نہ لکھنے سے توہین عدالت ہوئی یا نہیں۔آئین کے آرٹیکل 248 کے تحت کوئی فوجداری مقدمہ ، صدر کے خلاف نہیں ہوسکتا، اس کا یہ مطلب بھی ہے کہ ملک کی کوئی اتھارٹی اپنے صدر کو بیرون ملک آگ میں نہیں دھکیل سکتی جب کہ نیب بھی وزیراعظم کے ماتحت نہیں۔ اعتزاز احسن نے کہاکہ ریکارڈ سیکریٹری قانون کے پاس ہے۔ عدالت نے وزیر اعظم کو حاضری سے مستثنیٰ قرار دیتے ہوئے اعتزاز احسن کو یکم فروری تک جواب داخل کرنے کا حکم دیتے ہوئے سماعت ملتوی کردی۔لا س اینجلس…این جی ٹی… ایک مفر وضے کے مطا بق سا ل دوہزاربارہ اس دنیا کی تبا ہی کا سال ہے جس میں ایک بڑی تبا ہی اس کے با سیوں کا انتظا ر کر رہی ہے ۔ اسی مفرو ضے پر مبنی دنیا کی تبا ہی کے منظر کی ایک ویڈیو آج کل انٹر نیٹ پر مقبو ل ہو گئی ہے ۔ خصو صی ایفیکٹس کے ذریعے بنا ئی گئی اس ویڈیومیں آسما ن سے شہا ب ِثا قب اور راکھ بر ستی دکھائی گئی ہے ۔دو منٹ کی یہ ویڈیو امریکی شہر لا س اینجلس کی سا حل پر فلما ئی گئی ہے جسے ابھی تک تقریبا ً دو لا کھ افراد دیکھ چکے ہیں۔ #سڈنی…این جی ٹی…موٹر سائیکل کے ذریعے کرتب دکھانا اپنی جان جوکھم میں ڈالنے سے کم نہیں ہوتا کیونکہ ذرا سی غلطی موٹر سائیکل سوار کی جان لے سکتی ہے۔اس خطرے کو پسِ پُشت ڈالتے ہوئے آسٹریلیا ایک کے ماہر بائیک رائیڈرنے موٹر سائیکل کے ذریعے 351لمبی ریمپ جمپ لگاتے ہوئے نیا عالمی ریکارڈ قائم کردیا ہے۔دنیا کی لمبی ترین ریمپ جمپ کا پچھلا ریکارڈ ایک امریکی بائیک رائیڈرکے پاس تھا جس نے277فٹ لمبی جمپ لگائی تھی۔کابل…فارن ڈیسک…افغانستان میں برف کے تودے گرنے سے29افراد جاں بحق ہوگئے، حکام کا کہنا ہے کہ افغانستان کے شمال مشرقی پہاڑ ی علاقوں میں کم از کم 29 افراد ہلاک ہوچکے ہیں۔متاثرہ علاقے رابطہ سڑکیں شدید برفباری کی وجہ سے بند ہیں۔امدادی ٹیمیں متاثرہ علاقوں میں پہنچنے کی کوشش میں ہیں۔ افغان نیشنل ڈیزاسٹر مینجمنٹ ایجنسی نے کہا کہ بدخشاں صوبے میں کم از کم 40 زیادہ لوگ زخمی ہو گئے ہیں۔حکام کا کہنا ہے کہصوبائی دارالحکومت کے فیض آبا کی بیرونی سڑکیں 6 فٹ(2 میٹر) برف کی وجہ سے بند ہیں۔برفانی تودے موسم سرما میں اکثر شدید صورت حال اختیار کرجاتے ہیں۔فروری2010میں سالنگ پاس میں ایسے توووں کی وجہ سے 171 افرادموت کے منہ میں چلے گئے تھے۔ دبئی…دبئی ٹیسٹ کے تیسرے روزپاکستان کی بیٹنگ جاری ہے،پاکستان نے گذشتہ روز کے اسکور 288 رنز 7 کھلاڑی آؤٹ پر اپنی نامکمل اننگز کا آغاز کیا۔پاکستان کو انگلش ٹیم پر 96 رنز کی برتری حاصل ہے اور اس کی تین وکٹیں ابھی باقی ہیں۔کل جب کھیل ختم ہوا تو عدنان اکمل 67 گیندوں پر 3چوکوں کی مدد سے 24رنز پر ناٹ آؤٹ تھے ۔ دبئی کے اسپورٹس سٹی اسٹیڈیم میں پاکستانی اوپنرز نے ٹیم کو 114 رنز کا آغاز فراہم کیا۔ محمد حفیظ نے شاندار 88 اور توفیق عمر نے 58 رنز کی اننگز کھیلی۔ کپتان مصباح الحق بھی 52 رنز بناکر گریم سوان کی گیند پر ایل بی ڈبلیو ہوئے جبکہ یونس خان 37 ، اسد شفیق 14 ، عبدالرحمان 8 اور اظہر علی 1 رن بنا کر آؤٹ ہوئے۔انگلینڈ کی طرف سے جیمز اینڈریسن نے 57، کرس براڈ نے 72 اور گریم سوان نے 89رنز دے کر 2-2 کھلاڑیوں کو آؤٹ کیا۔ ٹراٹ نے 8 اوورز میں 16رنز دے کر ایک وکٹ لی۔ اسلام آباد… وزیر اعظم کے خلاف این آر او عمل درآمد کیس سے متعلق توہین عدالت کی کارروائی یکم فروری تک ملتوی کر دی گئی ہے۔، اس سے قبل وزیر اعظم کے بیان کے بعد ان کے وکیل اعتزاز احسن نے دلائل دیتے ہوئے این آر او عمل درآمد کیس پر سیکریٹری قانون کی جانب سے بھیجی گئی سمری کے حوالے سے کہا کہ وہ یہاں وزیر اعظم کے دفاع کے لئے یہاں موجود ہیں اور سیکریٹری قانون کے دفاع سے ان کا کوئی تعلق نہیں۔ انہوں نے موٴقف اختیار کیا کہ صدر زرداری جب تک عہدہ صدارت پر فائز ہیں، آئین کے آرٹیکل 248کے تحت سوئز حکام کو خط نہیں لکھا جاسکتا ۔ انہوں نے مزید کہا کہ صدر کے عہدہ چھوڑنے کے بعد انکے خلاف سپریم کورٹ کے احکامات پر عمل درآمد ہو سکے گا۔ اس موقع پر جسٹس کھوسہ نے ریمارکس دیئے کہ اگر کسی کو استثنیٰ حاصل ہے تو بینچ کو آگاہ کیا جانا چاہیئے۔ جسٹس سرمد نے استفسار کیا کہ اگر عدالت ثابت کردے کہ صدر کو استثنیٰ حاصل نہیں تو کیا پھر خط لکھ دیا جائے گا؟ جسٹس ناصر الملک نے اس موقع پر ریمارکس دیئے کہ یہ ابتدائی سماعت ہے، کسی پر فرد جرم عائد نہیں کی جارہی۔ اعتزاز احسن نے عدالت سے سخاوت کا مظاہرہ کرنے اور ریکارڈ کو پڑھنے تک رسائی کے لئے ایک مہینے کی مہلت طلب کی جس پر عدالت نے اعتزاز احسن کو یک فروری کو جواب داخل کرنے کا حکم دیتے ہوئے سماعت یکم فروری تک ملتوی کر دی اور وزیراعظم کو کیس میں حاضری سے استثنیٰ دے دیا گیا۔اسلام آباد… وزیراعظم کی آج سپریم کورٹ میں پیشی کے موقع پر عدالت کے اندر وکلاء حکومت مخالف احتجاج کرے رہے ، سماعت کے بعد وزیراعظم کے وکیل اعتزاز احسن کو میڈیا سے گفت گو بھی اس احتجاج کی وجہ سے متاثر ہوئی ۔ اسلام آباد میں وکلاء تنظیموں نے آج سپریم کورٹ میں اجتماع کا اعلان کررکھا تھا، عدالت کے اندر توہین عدالت کیس کی سماعت شروع ہوئی تو باہر عدالتی احاطے میں وکلاء اکھٹے ہوگئے ، انہوں نے حکومت کے خلاف نعرے بازی کی اور عدلیہ کی حمایت میں بھی پرجوش اظہار کرتے رہے، احتجاجی وکلاء کی تعداد بتدریج بڑھتی بھی گئی، احتجاجی وکلاء اپنے ان لیڈرز کے خلاف بھی نعرے لگا رہے تھے جوماضی میں عدلیہ بحالی تحریک کے رہنماء رہے لیکن حالیہ دنوں میں عدلیہ سے متعلق تنقیدی ریمارکس دیتے رہے ہیں، سماعت ملتوی ہوئی تو اعتزاز احسن باہر آئے اور میڈیا سے گفت گو کرنے لگی، اس دوران وکلاء نے انکے خلاف بھی شدید نعرے بازی کی ، اس دوران اعتزاز احسن نے جوابا کہاکہ چیف تو میرے بھی چیف ہیں ، احتجاج بڑھا تو اعتزاز احسن کو انکے ساتھی عمارت کے اندر لے کر چلے گئے۔لندن…این جی ٹی…برطانوی کاؤنٹی ویلز کے ایک قصبے میں امدادی کارکنوں نے بروقت کاروائی کرتے ہوئے ایک گھوڑے کو دریا سے صحیح سلامت باہر نکال لیا۔پہاڑ کی چوٹی سے دریا میں گر جانے والا یہ گھوڑا چوٹی کی کھوہ میں دُبکا ہوا تھاجسے دو لائف بوٹس میں سوار امدادی کارکنوں نے باہر نکالنے کی مہم میں حصہ لیا۔گھوڑے کو اسکے مالک کی زین میں قابو کرنے کے بعد کشتیوں کے پیچھے باندھ کر کنارے تک پہنچایا گیا۔اسلام آباد… اسلام آباد میں بوندا باندی کے بعد موسم مزید سرد ہوگیا جبکہ ملک کے بالائی علاقوں میں بارش اور برف باری کا نیا سلسلہ شروع ہونے کے بعد سردی کی شدت میں ایک بار پھر اضافہ ہوگیا ہے ۔ ملکہ کوہسار مری میں شام سے شروع ہونے والی برف باری کا سلسلہ تاحال وقفے وقفے سے جاری ہے اور مری پہنچنے والے بڑی تعداد میں سیاح برف باری کا لطف اٹھارہے ہیں۔ ایبٹ آباد اور گردونواح میں بارش جبکہ گلیات کے مختلف علاقوں میں بھی برف باری کا سلسلہ وقفے وقفے سے جاری ہے۔ برف باری کے باعث ایبٹ آباد سے نتھیاگلی اور مری جانے والی سڑک بٹنگی کے مقام پر ہر قسم کے ٹریفک کے لیے بند ہوگئی ہے۔ ادھر پنجاب کے میدانی علاقوں میں دھند کا سلسلہ جاری ہے۔ آج لاہور موٹر وے پنڈی بھٹیاں سے شیخوپورہ تک دھند کے باعث تین گھنٹے تک بند رہا تاہم دھند کی کمی کے باعث اسے کھول دیا گیا جبکہ بابو صابو انٹر چینج سے شیخوپورہ تک موٹروے تاحال بند ہے۔محکمہ موسمیات کے مطابق آئندہ 24 گھنٹوں کے دوران پنجاب اور خیبر پختون خواہ کے میدانی علاقوں میں صبح کے وقت دھند جاری رہے گی جبکہ گوجرانوالہ ،لاہور ڈویژن اور کشمیر، گلگت بلتستان میں چند ایک مقامات پر ہلکی بارش اور پہاڑوں پر ہلکی برفباری کا امکان ہے۔کراچی…رفیق مانگٹ… ہر پانچ میں سے ایک امریکی ذہنی مریض ہے ۔ پانچ کروڑ امریکی مختلف اقسام کی دماغی امراض کا مبتلا ہیں،مردوں کی نسبت خواتین زیادہ اور پیچیدہ دماغی بیماریوں کا شکار ہیں۔برطانوی خبر رساں ادارے نے ایک امریکی سرکاری رپورٹ کے حوالے سے لکھا ہے کہ گزشتہ برس 5کروڑ(50 ملین(امریکی ذہنی مریض تھے۔ بچوں اور خواتین سمیت ہرپانچ میں سے ایک امریکی کسی نہ کسی ذہنی مرض کا شکار پایا گیا ۔ مردوں کی نسبت عورتوں کو ایک سے زائد دماغی بیماریوں کا سامنا ہے۔23فی صد خواتین کے مقابلے میں16.8فی صد مرد اس عارضے کا شکار پائے گئے۔ جبکہ50برس سے زائد العمر افراد کی نسبت 18 سے 25برس کی عمر کے لوگوں میں یہ بیماری دگنی شرح میں موجود ہے۔ سروے میں یہ بات بھی سامنے آئی کہ ایک کروڑ 14لاکھ امریکیوں میں دماغی عارضہ شدید نوعیت کا پایا گیا جس میں انکی زندگیاں ختم ہو سکتیں ہیں یہ شرح کل آبادی کا5فی صد ہے۔گزشتہ برس87لاکھ امریکیوں میں خود کشی کا رجحان انتہائی شدید نوعیت کا پایا گیا۔25لاکھ امریکیوں نے خودکشی کا منصوبہ بنایا جب کہ 11لاکھ نے خودکشی کی کوشش کی۔رپورٹ میں کہا گیا کہ 12 سے17برس کے 19لاکھ کے نوعمر امریکی ڈیپریشن کا شکار پائے گئے۔ یہ رپورٹ امریکا بھر میں12 برس سے زائد عمر کے 6لاکھ75 ہزارافراد پر سروے کے بعد مرتب کی گئی۔کوئٹہ… ڈیرہ بگٹی کے علاقے سوئی میں بم دھماکہ ہوا تاہم کسی جانی نقصان کی اطلاع موصول نہیں ہوئی۔ پولیس کے مطابق نامعلوم افراد نے تحصیل بازار میں پی پی ایل کمپنی کے گیٹ نمبر ایک کے سامنے دھماکہ خیز موادنصب کر رکھا تھا جوزور دار دھماکے سے پھٹ گیا جس سے قریبی دکانوں اور عمارتوں کے شیشے ٹوٹ گئے، تاہم کسی جانی نقصان کی اطلاع موصول نہیں ہوئی۔پولیس نے موقع پر پہنچ کر واقعے کی تفتیش شروع کر دی ہے۔نوشہرہ… مہمند ایجنسی کے سینئر صحافی مکرم خان کے بہیمانہ قتل کے خلاف نوشہرہ کے صحافی برادری نے احتجاجی مظاہرہ کیا اور قاتلوں کی جلد گرفتاری کا مطالبہ کیا۔ صحافیوں کی احتجاجی ریلی نوشہرہ پریس کلب سے نکلی اور مختلف راستوں سے ہوتے ہوئے شوبرا چوک پہنچے۔ اس دوران صحافیوں نے مکرم خان کے قتل کے خلاف نعرے بازی کی، اور اس قتل میں ملوث ملزمان کی فوری گرفتاری، صحافیوں کو تحفظ فراہم کرنے اور آزادی صحافت کے حق میں نعرے بازی کی شوبرا چوک کے مقام پر ایک گھنٹہ روڈ بھی بلاک رہا۔ اس موقع پر مقررین نے اپنے خطاب میں مکرم خان کے قتل کی شدید الفاظ میں مذمت کی، اور اسے آزادی صحافت پر ضرب قرار دیا۔ مقررین نے حکومت سے پرزور مطالبہ کیا کہ صحافی کے قتل میں ملوث ملزمان کو فوری طور پر گرفتار کرکے قرارواقع سزادیا جائے۔ تاکہ دوبارہ ایسا واقعہ رونما نہ ہوں۔ اور صحافی برادری کو تحفظ ملے۔کراچی… آل پاکستان مسلم لیگ کے سربراہ اور سابق صدر جنرل (ر) پرویز مشرف نے وطن واپسی کا فیصلہ موٴخر کر دیا ہے۔ ان کی پارٹی کے ترجمان بیرسٹر سیف کے مطابق پرویز مشرف نے دبئی میں ساتھیوں کے ساتھ مشاورت کی ہے اور انہیں بعض ساتھیوں نے مشورہ دیا ہے کہ پاکستان کے موجودہ سیاسی حالات کے پیش نظر انہیں وطن واپسی کا فیصلہ موٴخر کر دیان چاہیے۔ واضح رہے کہ حال ہی میں کراچی میں منعقدہ جلسے سے وڈیوخطاب میں پرویز مشرف نے اعلان کیا تھا کہ انکی وطن واپسی 27اور 30جنوری کے درمیان ہو گی۔دبئی…دبئی ٹیسٹ کے تیسرے روزپاکستان ٹیم اپنی پہلی اننگز میں338رنزبناکر آؤٹ ہوگئی، اس طرح اسے انگلش ٹیم پر146رنز کی برتری حاصل ہوگئی ہے۔پاکستان نے گذشتہ روز کے اسکور 288 رنز 7 کھلاڑی آؤٹ پر اپنی نامکمل اننگز کا آغاز کیا، لیکن مجموعی اسکور میں صرف ایک رن کے اضافے بعد عمر گل صفر پر براڈ کی گیند پر مورگن کے ہاتھوں کیچ آؤٹ ہوگئے۔سعید اجمل نے12 رنز بناکر پویلین کی راہ لی۔عدنان اکمل شاندار 61 رنز بنائے، انہیں سوان نے وکٹ کے پیچھے کیچ آؤٹ کرایا۔انگلینڈ کی طرف سے سوان نے4 ، کرس براڈ نے 3 ، اینڈرسن نے 2 اور ٹراٹ نے ایک وکٹ حاصل کی۔نیو یارک…این جی ٹی…دنیا کے طا قت ور ترین ملک امریکا میں سب کچھ اچھا نہیں ہے جس با ت کا ثبو ت امریکی ائیر پو رٹس ہیں ۔ایک سفر ی ویب سا ئٹس کی جا ری کردہ رپورٹ نے دنیا کے دس بدترین ائیر پو رٹس کی فہر ست میں امریکی شہر نیو یا رک کے جا ن ایف کینڈ ی ائیر پو رٹ کو دنیا کا بد ترین ائیر پو رٹ قرا ر دیا گیا ۔ویب سا ئٹ کے مطا بق جا ن ایف کینڈ ی ائیر پورٹ پر مسا فروں کوسب سے زیا دہ مشکلا ت کا سا منا کر نا پڑ تا ہے جبکہ سہو لیا ت کے لحا ظ سے سعودی عر ب کے شہر جدہ کے کنگ عبدالعزیز ائیر پو رٹ کو دنیا کا بہتر ین ائیر پورٹ قرا ر دیا گیا ہے ۔دلچسپ طور پر بدترین ائیرپورٹس کی اس فہرست میں جان ایف کینیڈ ی ائیر پورٹ اکیلا نہیں بلکہ اس میں مزید تین امریکی ائیر پو رٹس شامل ہیں ۔ ویب سائٹ کے مطابق ائیر پو رٹس کے اچھے برے ہو نے کا فیصلہ ان کی صفا ئی ،مسافروں کو دی جا نے والی سہو لیات ،فلائٹس کی وقت پر روانگی اوراس بات پر کیا جا تا ہے کہ مسافروں کے لیے شہر سے ائیر پورٹ تک اور ائر پو رٹ سے شہر تک پہنچناکتنا آسان ہے۔ اسلام آباد… سپریم کورٹ نے سابق اٹارنی جنرل ملک قیوم کو وطن واپسی پر گرفتار نہ کرنے کی درخواست مسترد کر دی ہے۔ آج سپریم کورٹ میں ملک قیوم کے وکیل وسیم سجاد نے استدعا کی کہ ملک قیوم قانون دان ہیں، ان کا معاملہ پاکستان بار کونسل کو بھیجا جائے، اور یہ کہ ملک قیوم بیرون ملک زیر علاج ہیں، انکے دل میں اسٹنٹ لگائے گئے ہیں، اس پر عدالت نے ریمارکس دیئے کہ لوگ اسٹنٹ لگوا کر اگلے دن آجاتے ہیں، اسماعیل قریشی بھی پیش ہوئے، ملک قیوم کیوں نہیں ہو سکتے، ملک قیوم وکیل ہیں تو کیا قانون سے بالا تر ہیں؟ اس موقع پر جسٹس آصف نے ریمارکس دیئے کہ ملک قیوم نے حکومتی اجازت کے بغیر اختیارات سے تجاوز کیا۔ کابل…این جی ٹی…افغانستان کے شہر کابل میں دنیا کا سب سے بڑا قرآنِ پاک تیار کیا گیا ہے۔ 218صفحات پر مشتمل اس قرآن ِ پاک کا وزن500کلوگرام ہے جوسات فٹ لمبا اور دس فٹ چوڑا ہے۔ا س قرآن ِ مجید کو پانچ سال کے عرصے میں ایک نا مور افغان کیلی گرافرمحمد صابر کھیدری نے اپنے 9شاگردوں کی معاونت سے تیار کیا ہے جس کی تیاری کیلئے 30مختلف کیلی گرافی کے ڈیزائن کا استعما ل کر کے اسے دلکش بنایا گیا ہے ۔گزشتہ روز کابل میں ایک تقریب کے دوران اس قرآنِ پاک کی رونمائی کی گئی جسے دنیا کے سب سے بڑے قرآن ِپاک کا اعزاز حاصل ہو گیا ہے۔ پشاور… پشاور ہائی کورٹ نے محکمہ فلاح و بہبود کے افسر کو ترقی دینے سے متعلق عدالتی احکامات پر عمل درآمد نہ کرنے پر سیکریٹری اسٹیبلشمنٹ اور سیکریٹری سوشل ویلفیر کو توہین عدالت کا نوٹس جاری کردیا ہے۔سوشل ویلفئر کے افسر سجاد حسین کی درخواست کی سماعت ہائی کورٹ کے چیف جسٹس دوست محمد خان اور جسٹس وقار احمد سیٹھ نے کی۔ عدالت نے گزشتہ پیشی پر صوبائی حکومت کو حکم دیا تھا کہ درخواست کو اگلے گریڈ میں ترقی دے دی جائے جس پر تاحال عمل درآمد نہیں ہوا ہے۔ جس پر عدالت نے سیکریٹری اسٹیبلشمنٹ اور سیکریٹری سوشل وئلیفر کو توہین عدالت کا نوٹس جاری کیا۔ سجاد حسین کا موقف ہے کہ وہ بطور گریڈ سترہ افسر سوشل ویلفئر میں کام کرتا ہے اور سینیارٹی کے مطابق اس کی ترقی گریڈ اٹھارہ میں ہونا تھی جو نہیں ہوسکی ہے جس کے خلاف انہوں نے ہائی کورٹ سے رجوع کیا ہے۔لاہور… امیر جماعت اسلامی سید منور حسن کا کہنا ہے کہ عدالت اور اس کے فیصلوں کا احترام کیا جانا چاہئے۔ وزیراعظم کا عدالت میں پیش ہونا مثبت اقدام ہے۔ منصورہ لاہور میں میڈیا سے گفت گو کرتے ہوئے سید منور حسن کا کہنا تھا کہ پیپلز پارٹی نے ہمیشہ سیاسی شہید بن کر لوگوں کی ہمدردیاں حاصل کیں نئے انتخابات کے مسئلے کو کسی بھی جماعت کو اپنی انا کا مسئلہ نہیں بنانا چاہئے، عوام کا اعتماد بحال کرنے کے لئے نئے الیکشن کا اعلان کر دینا چاہئے۔ سید منور حسن کا کہنا تھا کہ منصور اعجاز کے آنے نہ آنے کی اہمیت کم ہے عدلیہ کے پاس تمام حقائق موجود ہیں جسے سامنے رکھ کر فیصلہ کیا جا سکتا ہے۔نوشہرہ… نوشہرہ کے قریب وتڑ کے قریب ایک خود کش حملے میں ایس ایچ او سمیت 3پولیس اہلکار زخمی ہو گئے ہیں۔ اطلاعات کے مطابق پولیس کو اطلاع ملی تھی کہ پنجاب سے خود کش حملہ آور داخل ہو نے کی کوشش کر رہے ہیں۔ اس اطلاع پر پولیس نے اکوڑہ خٹک کے قریب وتڑ کے مقام پر ناکہ بندی کی ہوئی تھی جب ایک خود کش حملہ آور نے خود کو دھماکے سے اڑا دیا۔ دھماکے کے نتیجے میں ایس ایچ او سمیت3پولیس اہلکار زخمی ہوگئے جنہیں قریبی اسپتال منتقل کر دیا گیا ہے۔کابل…افغانستان میں خودکش حملہ اوربم دھماکے میں 13افراد ہلاک ہوگئے۔میڈیا رپورٹس کے مطابق صوبہ ہلمندکے ضلع کاجکی کے بارونق بازارمیں خودکش حملہ آورنے بارودسے بھراجیکٹ دھماکہ سے اڑادیا جس کے نتیجے میں دوپولیس اہلکا راور7شہری ہلاک اورآٹھ افراد زخمی ہوگئے۔دریں اثناء ضلع نادعلی میں بارودی سرنگ کے دھماکہ میں ضلعی سکیورٹی اہلکارسمیت چارافراد مارے گئے۔ماسکو… روسی وزیر خارجہ سرگئی لاوروف نے خبردارکیا ہے کہ مغربی ممالک کی جانب سے ایران پر ممکنہ حملہ تباہ کن ثابت ہو سکتا ہے جبکہ اسرائیلی وزیر دفاع نے کہا ہے کہ ایران پر جلد حملے کا کوئی امکان نہیں۔میڈیا رپورٹس کے مطابق ماسکو میں سالانہ پریس کانفرنس کے دوران روسی وزیرخارجہ نے کہا امریکہ اور مغربی ممالک کی تہران کے متنازعہ جوہری پروگرام کے پس منظر میں ایران پر حملہ تباہ کن اور یہ جلتی پر تیل چھڑکنے کے مترادف ہوگا اور اس سے مسلمان ممالک میں پہلے سے موجود فرقہ ورانہ تفریق میں اضافہ ہوگا۔انھوں نے کہا کہ ایران پرحملہ سے رد عمل کا ایک ایسا سلسلہ شروع ہوگا جس کو روکنا نا ممکن ہو جائے گا۔دوسری جانب مقامی ریڈیو سے گفتگو کرتے ہوئے اسرائیلی وزیر دفاع ایہود باراک نے کہا ہے کہ ایران پر جلد حملے کا کوئی امکان نہیں ہے۔نئی دہلی…بھارت کی مغربی ریاست بنگال میں اسکول ٹیچر کو اس وقت دھچکا لگا جب اسے یہ معلوم ہوا کہ ان کے اکاوٴنٹ میں 9.8 ارب ڈالر ہیں۔ برطانوی نشریاتی ادارے کے مطابق اسکول ٹیچر پریجت سہا اپنے بینک اکاوٴنٹ میں دو سو ڈالر ٹراسفر ہونے کے انتظار میں تھے لیکن جب انہوں نے آن لائن بینکنگ سے اپنے اکاوٴنٹ میں پڑی رقم دریافت کی تو وہ ششدر رہ گئے کہ ان کے اکاوٴنٹ میں اربوں ڈالر موجود ہیں۔ پریجت نے اسٹیٹ بینک آف انڈیا فون کر کے مطلع کیا۔ اسٹیٹ بینک نے اس غلطی پر تبصرہ کرنے سے انکار کردیا۔ لیکن ذرائع کا کہنا ہے کہ یہ رقم کلیئر نہیں ہوئی تھی اور اگر پریجت چاہتے بھی تو نہیں نکال سکتے تھے۔ پریجت کی ماہانہ تنخواہ سات سو ڈالر ہے۔ پریجت نے کہا کہ انہوں نے اپنے دوست کو فون کیا جو ایک بینک میں کام کرتے ہیں اور مذاق کیا کہ بینک والوں کے پاس اضافی رقم آ گئی ہے۔ریاستی بینک نے اس غلطی کی وضاحت کرنے سے انکار کردیا ہے۔واشنگٹن … امریکا نے کہا ہے کہ ایران کے پاس اب بھی جوہری تنازع کے حل کا موقع ہے۔ میڈیا رپورٹس کے مطابق وائٹ ہاوٴس کے ترجمان جے کارنی نے بتایا کہ ایران کے حکام کو اپنی جوہری سرگرمیوں کے بارے میں بڑی طاقتوں سے بات چیت کرنی چاہیے۔ انہوں نے تہران سے موصول ہونے والی ان خبروں کی تصدیق سے انکار کیا کہ امریکی صدر باراک اوباما نے ایرانی حکام کو مذاکرات کے حوالے سے نیا خط بھیجا ہے، تاہم انہوں نے اس کی تردید بھی نہیں کی ۔ دوسری جانب ایران کا کہنا ہے کہ مذاکرات جلد شروع کرنے کے لیے عالمی طاقتوں سے رابطے ہو رہے ہیں۔واشنگٹن …سوڈان کے لیے امریکا کے خصوصی مندوب پرنسٹن لیمن نے انسانی بحران سے بچنے کیلئے جنوبی افریقہ پر زور دیا ہے کہ وہ شورش زدہ علاقوں تک امدادی کارکنوں کی رسائی ممکن بنانے کے لیے خرطوم حکومت پر دباوٴ بڑھائے ۔میڈیا رپورٹس کے مطابق لیمن نے پریٹوریا کے دورے کے موقع پر کہا کہ ان علاقوں میں ہزاروں متاثرہ افراد کو خوراک کی قلت کا سامنا ہے۔ انہوں نے خبردار کیا کہ صورتِ حال یہی رہی تو آئندہ چھ ہفتوں میں ہنگامی حالات پیدا ہوجائیں گے۔انہوں نے کہاکہ جنوبی افریقہ کو خرطوم حکومت پر دباوٴ بڑھانے کیلئے اقدامات کرنے ہونگے۔لاس اینجلس …جنگ نیوز… فلم ٹائی ٹینک سے شہرت کی بلندیوں پر پہنچنے والی خوبصورت اداکارہ کیٹ ونسلیٹ نے گولڈن گلوب ایوارڈ حاصل کرنے کے بعد مرد کا کردار ادا کرنے کی خواہش ظاہر کر دی۔ ٹائی ٹینک سے عروج پانے والی اداکارہ کیٹ ونسلیٹ نے رومینس سے بھر پور کردار تو اچھی طرح نبھائے۔ اب انہیں خواہش ہے ایسے کریکٹر کو ادا کرنے کی جو انہیں فلمی دنیا میں امر کر دے، اسلئے انہوں نے مرد کے روپ میں خود کو دیکھنے کی خواہش کا اظہار کیا ہے، چاہے وہ ایک دن کیلئے کیوں نہ ہو۔ممبئی …جنگ نیوز… دوسروں کیلئے نرم دل رکھنے والے منا بھائی بیٹی کے معاملے میں سخت ہیں۔ان کا کہنا ہے کہ وہ تریشالا کو بالی وڈ میں آنے کی اجازت ہر گز نہیں دیں گے۔ سنجے دت کی 22 سالہ صاحبزادی تریشالا نے جب والد سے اداکاری کرنے کی درخواست کی تو انہوں نے اجازت دینے سے صاف انکار کر دیا۔ ان کا کہنا ہے کہ ان کے والد سنیل دت نہیں چاہتے تھے کہ خاندان کی کوئی لڑکی بالی وڈ میں قدم رکھے۔ ان کا کہنا ہے کہ وہ بیٹی کی خواہش کی خاطر اپنے والد کے بنائے گئے اصولوں کو نہیں توڑ سکتے۔ممبئی…جنگ نیوز…بھارتی فلم انڈسٹریری کو کئی سپر ہٹ فلمیں دینے والے سنجے دت جنہوں نے 2010ء میں سماج وادی پارٹی سے استعفیٰ دے کر سیاست چھوڑ دی تھی ابھی تک اس تجربے کے اثرات سے نہیں نکلے۔ بھارتی میڈیا کو انٹرویو دیتے ہوئے سنجے دت نے کہا کہ سیاست میرے بس کی بات نہیں اور میں جان چکا ہوں کہ اس میں میری جگہ نہیں ہے یہاں میں زیادہ چل نہیں سکتا۔انہوں نے کہاکہ سیاست کبھی ان کا مقصد نہیں رہا، جھوٹ پر مبنی لیکچر نہیں دے سکتا۔ ان کا کہنا تھا کہ سماج وادی پارٹی اور سیاست کے باعث میں اپنے خاندان سے دور ہوگیا تھا جس پر مجھے ندامات محسوس ہوتی ہے مگر میں اپنے والد کی منتخب پارٹی کا سیاسی وفادار ہوں ۔ سنجے کا کہنا تھا کہ میرا پورا خاندان جواہر لال نہرو کے وقت سے کانگریس کے سپورٹر تھے اور اب میں بھی کانگریس کے ساتھ ہوں جبکہ سماج وادی پارٹی جوائن کرنا میری بڑی غلطی تھی ۔لاہور… مسلم لیگ ن کے رہنما نوازشریف نے کہا ہے کہ حکومت کو سوئس عدالتوں کو فوری خط لکھنا چاہیے۔ ان کا کہنا تھا کہ صدر کے استثنیٰ کا ذمہ عدالتوں نے لے لیا ہے۔ نواز شریف نے لاہور میں میڈیا سے گفتگو میں کہا کہ بتایا جائے سوئس عدالتوں میں پیسے کس کے ہیں،ایک سوال کے جواب میں انہوں نے کہا کہ کچھ وکلا کہتے ہیں صدر کو استشنیٰ حاصل ہے جب کہ کچھ کا خیال ہے کہ ایسا نہیں ہے ۔ انہوں نے کہا کہ سیاسی اور جعلی کیسز ہردور میں بنائے گئے ،خود ان پر ہائی جیکنگ کا کیس بنایا گیا ،، نواز شریف نے کہا کہ سیاسی نوعیت کے کیسز کی تحقیقات ہونی چاہئیں لیکن سوئس عدالتوں کے حوالے سے بنائے گئے کیسز غالبا صحیح طور پر بنائے گئے تھے ۔ ان کا کہنا تھا کہ ان کیخلاف کبھی کوئی کرپشن کا کیس نہیں بنایاگیا ۔سڈنی…این جی ٹی…کھیل کے دوران کھلاڑیوں کی خراب پر فارمنس سے نا صرف تماشائی مایوس ہو جاتے ہیں بلکہ بعض اوقات کھلاڑی بھی اپنی ناکامی کا غصہ مختلف طر یقوں سے اُتارتے نظر آتے ہیں۔آسٹریلین اوپن کے دوران ٹینس اسٹارMarcos Baghdatis اپنی خراب پر فارمنس کے بعد غصے پر قابو نہ رکھ سکا اور دیکھتے ہی دیکھتے اس نے ایک منٹ میں چار ریکٹس توڑ ڈالے۔ توقع کے مطابق عمدہ پر فارمنس دینے میں ناکامی کے بعد یہ ٹینس اسٹار کورٹ کے پاس رکھی کرسی پر بیٹھ گیا اور ریکٹس کو توڑ کر اپنے غصے کو کم کر نے کی کوشش کی جس پر اسے 770ڈالرز کے جر مانے کا بھی سامنا کر نا پڑا۔ اسلام آباد… سپریم کورٹ نے بوگس ووٹر لسٹوں پر ضمنی انتخابات روکنے کا حکم دے دیا ہے تاہم قائمہ کمیٹی برائے قانون کی استدعا پر پہلے سے کامیاب امیدواروں کی معطلی روکنے کے احکامات جاری کر دیئے۔ اپنے فیصلے میں سپریم کورٹ نے کہا ہے کہ ضمنی انتخابات صرف تصدیق شدہ لسٹوں پر کرائے جائیں۔ عدالت میں ووٹرز لسٹوں سے متعلق کیس کی سماعت کے دوران چیف جسٹس نے اپنے ریمارکس دیئے کہ بات سپریم کورٹ پر آرہی ہے، اب حکم جاری کرنا پڑ رہا ہے۔ انہوں نے مزید ریمارکس دیئے کہ ضمنی انتخابات کو پرانی بوگس لسٹوں پر کرانے کی اجازت نہیں دے سکتے، جولسٹیں بوگس ہیں ان پر انتخابات کو شفاف قرار نہیں دیا جاسکتا۔ واضح رہے کہ ضمنی انتخابات میں کامیاب امیدواروں کی تعداد23بنتی ہے۔ اس سے قبل جب چیف جسٹس افتخارچودھری کی سربراہی میں چار رکنی بنچ نے بوگس اندراج سے پاک ووٹرز لسٹوں کی تیاری کے مقدمہ کی سماعت کی تو چیف جسٹس نے ریمارکس دئے کہ عدالت یہاں بیٹھ کر آلودہ پانی کو صاف نہیں کرسکتی، بوگس ووٹوں والی لسٹوں پر انتخابات کیسے ہوں گے۔ عدالت کو بتایاگیاکہ نامکمل الیکشن کمیشن کیماتحت ضمنی انتخابات کی توثیق کیلئے آئینی ترمیم بل ، اسمبلی میں پیش کردیاگیاہے۔ اس پر چیف جسٹس نے ریمارکس دیئے کہ پارلیمنٹ کے دونوں ایوانوں کے اجلاس جاری ہیں اور اب بل پیش کرکے یہ تسلیم کیا جارہا ہے کہ ضمنی الیکشن درست نہیں تھے۔ انہوں نے مزید ریمارکس دیئے کہ اٹارنی جنرل نے پہلے دن ہی کہہ دیاتھاکہ نامکمل الیکشن کمیشن کے ماتحت الیکشن درست نہیں۔ چیف جسٹس نے اپنے ریمارکس میں کہا کہ ہوسکتاہے کہ کسی کو ضمنی الیکشن سے متعلق آئینی ترمیم پر تحفظات بھی نہ ہوں اور ہوسکتا ہے کہ بیسویں آئینی ترمیم متفقہ طور پر پاس ہوجائے، سوال یہ ہے کہ آئینی ترمیم کا اثر ماضی سے ہوتا ہے یا یہ آئندہ کیلئے ہوتی ہے؟ چیف جسٹس نے مزید ریمارکس دیئے کہ اسمبلی تو چھوٹی بات ہے، آئین بالادست ہے، ججز سمیت عوامی نمائندوں نے آئین کے تحفظ کا حلف اٹھا رکھا ہے، ہم سب کی بقا ، آئین کی بالادستی میں ہے۔ جسٹس خلجی عارف نے ریمارکس دیئے کہ ووٹر لسٹ درست نہ ہوتو اس پر الیکشن کرانے میں بدنیتی شامل ہوجائے گی۔بعد میں کیس کی سماعت6فروری تک ملتوی کر دی گئی۔ڈھاکہ… بنگلہ دیش پریمئر لیگ کی 6 فرنچائزز کیلئے کھلاڑیوں کی نیلامی کا مرحلہ مکمل کرلیا گیا‘ سابق پاکستانی کپتان شاہد آفریدی کو ڈھاکہ نے 7 لاکھ ڈالر کے عوض خرید لیا‘ سعید اجمل‘ رانا نویدالحسن‘ شعیب ملک‘ عبدالرزاق‘ احمد شہزاد اور کامران اکمل کو بھی مختلف فرنچائزز نے خرید لیا۔ جمعرات کو یہاں مقامی ہوٹل میں بنگلہ دیش پریمئر لیگ کی 6 فرنچائزز کیلئے کھلاڑیوں کی نیلامی کا مرحلہ مکمل کرلیا گیا۔ نیلامی کے دوران 180 کھلاڑیوں کی بولی لگائی گئی۔ ہر فرنچائز کا ایک نمائندہ بولی میں شریک ہوا جس کی میزبانی کیرس میڈن نے کی۔ 17 غیر ملکی کھلاڑیوں کو اے زمرے‘ 36 کو بی زمرے اور 68 کو سی زمرے میں رکھا گیا۔ بنگلہ دیش کے 6 قومی کھلاڑی اے‘ 12 بی اور 68 سی زمرے میں شامل کئے گئے۔ مقامی کھلاڑی بنیادی نیلامی کی رقم اے زمرے میں 45 ہزار ڈالر‘ بی میں 30 ہزار ڈالر اور سی میں 20 ہزار ڈالر تھی جبکہ غیر ملکی کھلاڑیوں کی بنیادی نیلامی کی رقم اے میں ایک لاکھ ڈالر‘ بی میں 50 ہزار ڈالر‘ سی میں 25 ہزار ڈالر تھی۔ سب سے زیادہ بولی سابق پاکستانی کپتان آل راؤنڈر شاہد آفریدی کی لگائی گئی جنہیں ڈھاکہ نے 7 لاکھ ڈالر کے عوض خرید لیا۔ سابق ویسٹ انڈین کپتان کرس گیل دوسرے نمبر پر رہے جن کی نیلامی 5 لاکھ 51 ہزار ڈالر میں ہوئی۔ چٹاگانگ نے شعیب ملک کی نیلامی ڈیڑھ لاکھ ڈالر میں کی جبکہ رانا نویدالحسن‘ عبدالرزاق‘ سعید اجمل اور کامران اکمل کو ایک ایک لاکھ ڈالر میں خریدا گیا۔ احمد شہزاد کی بولی 50 ہزار ڈالر لگائی گئی۔۔کابل… افغانستان کے قندھار انٹرنیشنل ائیر پورٹ پر خود کش حملے میں چھ افراد ہلاک ہوگئے۔ قندھار پولیس چیف جنرل عبدالرزاق کے مطابق جنوبی افغانستان میں قندھار انٹرنیشنل ائیر پورٹ کے گیٹ پر دھماکا خیز مواد سے بھری گاڑی سے خود کش حملہ کیا گیا جس سے 6 شہری ہلاک ہوگئے۔ حملے کی ذمے داری طالبان نے قبول کرلی ہے۔ طالبان کے ترجمان قاری یوسف احمدی کے مطابق ان کا نشانہ غیرملکی فورسز کی بلٹ پروف گاڑیاں تھیں۔ نیٹوترجمان کے مطابق خود کش حملے میں کوئی غیرملکی فوجی ہلاک یا زخمی نہیں ہوا۔پشاور…خیبر پختون خوا کے وزیر اطلاعات میاں افتخار حسین نے کہا ہے کہ وزیر اعظم یوسف رضا گیلانی کی سپریم کورٹ میں پیشی احسن اقدام ہے جس سے جمہوریت کو استحکام ملے گا۔ پشاور میں میڈیا سے خطاب میں صوبائی وزیر اطلاعات کا کہنا تھا کہ وزیر اعظم کی سپریم کورٹ میں پیشی سے اداروں میں ٹکراوٴ کے خدشات دور ہو گئے ہیں۔ اور جمہوریت کو استحکام ملے گا۔ میاں افتخار نے کہا کہ وزیر اعظم کی پیشی سے ثابت ہو گیا ہے کہ حکومت عدلیہ کا احترام کرتی ہے۔ انہوں نے کہا کہ وزیر اعظم کا سپریم کورٹ جانا اسفندیار ولی خان اور دیگر اتحادی جماعتوں کی دلی خواہش تھی۔ ان کا کہنا تھا کہ آئین میں تمام اداروں کے اختیارات وضع ہیں۔ اور انھیں اپنے اختیارات میں رہ کر کام کرنا چاہیئے۔ آئین میں فوج کا کام سرحدات کا تحفظ ہے جو وہ کر رہی ہے۔ میاں افتخار نے کہا کہ فوجی قیادت نے مارشل لاء نہ لگانے کا اعلان کر کے دور اندیشی سے کام لیا ہے۔ دبئی…بالرز کی شاندار کارکردگی کے باعث پاکستان نے دبئی کرکٹ ٹیسٹ پر اپنی گرفت مضبوط کرلی ۔انگلش بیٹسمینوں کو دوسری اننگز میں بھی شدید مشکلات درپیش ہیں ۔کھیل کے تیسرے روزانگلینڈ نے دوسری اننگز میں چائے کے وقفے پر5وکٹوں کے نقصان پر75رنزبنالیے ہیں، پاکستان کا پہلی اننگز کا اسکور برابر کرنے کیلئے اسے مزید 71درکار ہیں جبکہ5وکٹیں ابھی باقی ہیں۔ٹراٹ 42 اور پرائر صفر پر ناٹ آؤٹ ہیں۔دبئی انٹرنیشنل کرکٹ اسٹیڈیم میں کھیلے جارہے میچ میں انگلینڈ نے 146 رنز کے خسارے کے ساتھ اپنی دوسری اننگز کا آغاز کیا اور اسے جلدہی پہلا نقصان اس وقت اٹھانا پڑا جب اسٹراس 6 رنز بناکر عمر گل کی گیند پرعدنان اکمل کے ہاتھوں کیچ آؤٹ ہوگئے۔ کک نے 5 اور کیون پیٹرسن نے بغیر کوئی رن بنائے پویلین کی راہ لی، دونوں عمر گل کے شکار بنے۔ این بیل کو سعید اجمل نے آؤٹ کیا، وہ صرف چار رنز بناسکے۔مورگن 14 رنز بناکر عبدالرحمان کی گیند پر عدنان اکمل کے ہاتھوں کیچ آؤٹ ہوئے۔ اس سے قبل پاکستان کی ٹیم اپنی پہلی اننگز میں میں338رنزبناکر آؤٹ ہوگئی تھی، اس طرح اسے انگلش ٹیم پر146رنز کی برتری حاصل ہوگئی۔انگلینڈ کی طرف سے سوان نے4 ، کرس براڈ نے 3 ، اینڈرسن نے 2 اور ٹراٹ نے ایک وکٹ حاصل کی۔اسلام آباد…ترجمان دفترخارجہ نے منصور اعجاز کے اس دعوے کی تردید کردی ہے کہ انہوں نے سوئٹزرلینڈ میں پاکستانی ویزا کی درخواست دی ہے، وزیرداخلہ رحمان ملک کا کہنا ہے کہ انہیں ویزا لینے کے لیے امریکا سے درخواست دینا ہوگی۔ترجمان دفترخارجہ نے اسلام آباد میں ہفتہ وار نیوزبریفنگ میں کہاکہ ابھی تک منصوراعجاز کا پاسپورٹ ویزے کے لیے کسی پاکستانی مشن کو نہیں ملا۔ میمو تحقیقات کمیشن میں منصوراعجاز کے وکیل نے 16 جنوری کو کہاتھا کہ سوئٹرزلینڈ میں ویزا درخواست دی گئی ہے۔ وفاقی وزیرداخلہ رحمان ملک نے بھی آج میڈیا سے گفت گو میں کہاکہ منصور اعجاز نے سوئٹزلینڈ میں پاکستانی سفیر سے بذریعہ ای میل رابطہ کیا تھا تاہم قانون کے مطابق انہیں امریکا میں پاکستانی سفارت خانے سے رابطہ کرنا چاہیے تھا۔پشاور…پشاور ہائی کورٹ نے سانحہ ائیر بلیو سے متعلق سول ایوی ایشن کی تحقیقاتی رپورٹ کو غیر تسلی بخش قرار دیتے ہوئے اس کی ازسر نو تحقیقات کا حکم دیا ہے۔ پشاور ہائی کورٹ کے چیف جسٹس دوست محمد خان اور جسٹس وقار احمد سیٹھ پر مشتمل بنچ نے سانحہ ائیر بلیو سے متعلق سابق رکن اسمبلی ماروی میمن کی درخواست کی سماعت کی۔ عدالت نے وفاقی سیکریٹریز برائے قانون ودفاع کو اسلام آباد اور کراچی میں متاثرین سانحہ ائیر بلیو کے وارثتی سرٹیفیکیٹ کے اجراء کے لیئے سینیئر سول جج کی تعنیاتی نہ کرنے پر توہین عدالت کا نوٹس جاری کیا۔ پشاور ہائی کورٹ نے گذشتہ پیشی پر حکم دیا تھا کہ وفاقی حکومت اسلام آباد اور کراچی میں سینیئر سول جج تعنیات کرے تاکہ متاثرین سانحہ ائیر بلیو کے لیئے وارثتی سرٹیفیکیٹ بنائے۔ سماعت کے دوران عدالت نے وفاقی حکومت کو حکم دیا کہ پی آئی اے کی کارکردگی کا جائزہ لینے کے لیئے بورڈ تشکیل دیا جائے۔ جس میں بین الاقوامی ماہرین کو لیا جائے۔ ڈھاکا…بنگلا دیش میں حکومت کا تختہ الٹنے کی کوشش ناکام بناتے ہوئے سازش میں ملوث متعدد افسران کو گرفتار کرلیا گیا۔ بنگلا دیشی فوج کے ترجمان کے مطابق حکومت کا تختہ الٹنے کی کوشش بعض حاضر سروس فوجی افسران نے کی۔ترجمان کے مطابق فوجی جوانوں کی کوششوں کے بعد سازش کو ناکام بناتے ہوئے متعدد افسران کو گرفتار کرلیا گیا ہے۔لاہور … وزیراعلیٰ پنجاب شہباز شریف کا کہنا ہے کہ پیپلز پارٹی جمہوری نظام کی آڑ میں جمہوریت پر حملے کر رہی ہے، وفاقی حکمرانوں نے بیڈ گورننس سے معیشت کو تباہ کر دیا ہے۔ جرمن ٹی وی کو انٹرویو دیتے ہوئے وزیراعلیٰ پنجاب محمد شہباز شریف کا کہنا تھا کہ پنجاب حکومت کے خلاف کرپشن کا ایک کیس ثبوت کے ساتھ لے آئیں استعفیٰ دے کر چلا جاوٴں گا۔ پاکستان میں حالات معمول پر نہیں عوام کی بے چینی بجا ہے۔ شہباز شریف کا کہنا تھا کہ مغربی دنیا میں پاکستان کے بارے میں پھیلائی جانے والی تمام باتیں درست نہیں، پاکستان رجعت پسندی اور عسکریت پسندی کا نام نہیں، عوام اور پاک فوج نے دہشت گردی کے خلاف بے مثال قربانیاں دیں۔ شہباز شریف کا کہنا تھا کہ اسلام سمیت تمام آسمانی مذاہب امن، بھائی چارے اور برداشت کا درس دیتے ہیں۔راولپنڈی … حج کرپشن کیس میں طویل عرصے سے گرفتار سابق وفاقی وزیر حامد سعید کاظمی کو پہلاریلیف دیتے ہوئے عدالت نے ان کا فارن کرنسی بینک اکاوٴنٹ بحال کردیا ہے۔ راولپنڈی میں اسپیشل جج سینٹرل کی عدالت میں حج کرپشن کیس کی سماعت کی گئی جس میں حامد سعید کاظمی اور راجا آفتاب الاسلام بھی پیش ہوئے۔ سماعت کے بعد حامد سعید کاظمی کے وکیل احمد خان گوندل نے بتایاکہ عدالت نے ان کے موٴکل کی درخواست پر ان کا فیملی فارن کرنسی بینک اکاوٴنٹ بحال کر دیا ہے جسے ایف آئی اے نے منجمد کرایا تھا۔ حامد سعید کاظمی کا موٴقف تھا کہ اس بینک اکاوٴنٹ میں رقم ان کے بھائی نے برطانیہ سے بھیجی تھی۔ عدالت نے حج کرپشن کیس کی آئندہ 21 جنوری کی سماعت پر راوٴ شکیل کو بھی لازمی طور پر پیش ہونے کا حکم دیا ہے۔دبئی … پاکستان کے خلاف پہلے ٹیسٹ کی دوسری اننگز میں انگلینڈ کی پوری ٹیم 160 رنز بنا کر آوٴٹ ہوگئی، پاکستان کو میچ جیتنے کے لئے 15 رنز ہدف ملا ہے، پاکستانی اسپنر سعید اجمل نے دوسری اننگز میں 3 کھلاڑیوں کو آوٴٹ کرکے میچ میں 10وکٹیں حاصل کیں۔ دبئی انٹرنیشنل کرکٹ اسٹیڈیم میں انگلینڈ نے پاکستان کے 388 رنز کے جواب میں اپنی اننگز شروع کی تو انہیں شروع ہی سے مشکلات کا سامنا کرنا پڑا۔ عمر گل نے 4، سعید اجمل اور عبدالرحمن نے 3 ، 3 کھلاڑیوں کو اآوٴٹ کیا۔ پاکستان کو میچ جیتنے کے لئے 15 رنز کا ہدف ملا ہے۔لاہور …لاہور میں سی آئی اے پولیس نے 3 مارچ 2009 کو لبرٹی مارکیٹ میں سری لنکن کرکٹ ٹیم پر حملے میں ملوث مزید 7دہشت گردوں سمیت دیگر واقعات میں ملوث 14 دہشت گردوں کو گرفتار کر لیا ہے۔ پولیس کے مطابق سری لنکن کرکٹ ٹیم کے حملے میں ملوث ان ملزمان کا تعلق ایک کالعدم تحریک سے بتایا گیا ہے۔گرفتار شدگان سے 7 کلاشنکوف،ایک خود کش جیکٹ،8 ہینڈ گرنیڈ اور ایک ہزار گولیاں برآمد کی گئی ہیں سری لنکن کرکٹ ٹیم کے حملے میں ملوث ان ملزمان میں سمیع الله،عبیدالله،محسن ،جاوید انور،قاری اشفاق، عبید الرحمن اور امان الله شامل ہیں۔پولیس نے شہر میں درباروں اور پولیس پر کریکر دھماکوں میں ملوث دیگر 7 ملزمان کو بھی گرفتار کیا ہے ان واقعات میں فیصل ٹاوٴن،گرین ٹاوٴن، ستوکتلہ اور بادامی باغ میں ہونے والے دھماکے شامل ہیں۔ کریکر دھماکوں میں ملوث گرفتار ہونے والے ان ملزمان میں عنایت الله،حافظ قاری غلام محمد،حکیم محمد،محمد اختر،محمد یوسف،اور محمد یونس شامل ہیں۔دبئی …پاکستان اور انگلینڈ کے درمیان یہاں دبئی انٹرنیشنل کرکٹ اسٹیڈیم میں کھیلے جانے والے پہلے کرکٹ ٹیسٹ میں تیسرے ہی دن پاکستان نے انگلینڈ کو 10 وکٹوں سے ہراکر تین ٹیسٹ میچز کی سیریز میں 1-0کی برتری حاصل کرلی ہے،آج پاکستان کی جیت میں گو کہ تین بولروں عمر گل سعید اجمل اور عبد الرحمن نے اہم کردار ادا کیا تاہم میچ کی کامیابی میں مرکزی کردار جادو گر اسپنر سعید اجمل نے اد ا کیا اور میچ میں دس وکٹیں اپنے نام کرکے نہ صرف گرین شرٹس کو سرخرو کیابلکہ میچ کے بہترین کھلاڑی کا اعزاز بھی اپنے نام کیا۔ اس سے قبل انگلش ٹیم اپنی دوسری اننگز میں صرف 160 پر ڈھیر ہوگئی، اور گرین شرٹس کو کامیابی کے لیے صرف 15کا ہدف ملا، جو کہ اوپنرز محمد حفیظ اور توفیق عمر نے بنا کسی نقصان کے چوتھے اوور میں ہی حاصل کرلیا۔انگلش ٹیم کی جانب سے سوائے جوناتھن ٹروٹ 49اور گریم سوان 39کے کوئی بیٹسمین مصباح اینڈکمپنی کے سامنے مزاحمت نہ کرسکا اور یکے بعد دیگرے اپنی وکٹیں عمرگل،سعید اجمل اور عبدالرحمن کو تھما کر پویلین لوٹتے رہے۔گوکہ گرین شرٹ قائد کی خواہش تھی کہ انگلش سائیڈ کا غرور توڑنے کے لیے انھیں کم ازکم اننگ کی شکست دی جائے مگر گریم سوان اور آخری تین انگلش ٹیل اینڈرز گرین شرٹس کی راہ میں حائل ہوگئے اور اپنی ٹیم کو اننگز کی شکست سے تو بچانے میں کامیاب ہوئے البتہ مکمل شکست سے نہ بچا سکے۔یاد رہے کہ انگلش ٹیم نے اپنی پہلی اننگز میں 192رنز بنائے تھےلاہور … مسلم لیگ ن کے صدر نواز شریف کا کہنا ہے کہ پاکستان اوربھارت کے درمیان امن خطے میں خوشحالی لائے گا جبکہ سینئربھارتی اداکار شتروگھن سنہا کا کہنا ہے کہ انہیں پاکستان میں بہت پیار ملا ہے۔ انہوں نے یہ بات لاہورمیں سابق بھارتی وزیر خارجہ یشونت سنہا اور اداکار شترو گھن سنہا سے ملاقات کے دوران کہی۔ نوازشریف کا کہناتھاکہ مسلم لیگ ن ہمسایہ ملکوں کے ساتھ برابری کی پالیسی پر عمل پیرا ہے۔ ملاقات میں پاکستان اوربھارت کے مابین قیام امن کی کوششوں پر اتفاق کیا گیا۔ بھارتی مہمانوں نے بھی امن کو دونوں ملکوں کیلئے نہایت اہم قرار دیا۔ شترو گھن سنہا کا کہناتھاکہ پاکستان میں انہیں بہت محبت ملی ہے۔کراچی … ملک بھر میں 10 گرام سونے کی 171 روپے اضافے سے 48 ہزار 514 روپے ہوگئی۔ صدر آل سندھ صرافہ ایسو سی ایشن کے مطابق سونے کی فی تولہ قیمت میں 200 روپے اضافہ ہوگیا جس کے بعد اس کی قیمت 56 ہزار 600 روپے ہوگئی ہے۔ مقامی مارکیٹ میں سونے کی قیمتوں میں اضافے کی وجہ عالمی مارکیٹ میں قیمتیں بڑھنا ہے۔ غیر ملکی نیوز ایجنسی کے مطابق عالمی مارکیٹ میں سونے کی فی اونس قیمت 9ڈالر اضافے سے 1656 ڈالر ہوگئی۔اسلام آباد…ترجمان دفترخارجہ نے منصور اعجاز کے اس دعوے کی تردید کردی ہے کہ انہوں نے سوئٹزرلینڈ میں پاکستانی ویزا کی درخواست دی ہے، وزیرداخلہ رحمان ملک کا کہنا ہے کہ انہیں ویزا لینے کے لیے امریکا سے درخواست دینا ہوگی۔ترجمان دفترخارجہ نے اسلام آباد میں ہفتہ وار نیوزبریفنگ میں کہاکہ ابھی تک منصوراعجاز کا پاسپورٹ ویزے کے لیے کسی پاکستانی مشن کو نہیں ملا۔ میمو تحقیقات کمیشن میں منصوراعجاز کے وکیل نے 16 جنوری کو کہاتھا کہ سوئٹرزلینڈ میں ویزا درخواست دی گئی ہے۔ وفاقی وزیرداخلہ رحمان ملک نے بھی آج میڈیا سے گفت گو میں کہاکہ منصور اعجاز نے سوئٹزلینڈ میں پاکستانی سفیر سے بذریعہ ای میل رابطہ کیا تھا تاہم قانون کے مطابق انہیں امریکا میں پاکستانی سفارت خانے سے رابطہ کرنا چاہیے تھا۔ ترجمان دفترخارجہ عبدالباسط کا کہنا تھا کہ پاکستان امریکا کے ساتھ نشیب وفرازسے آزاد تعلقات چاہتاہے جوباہمی احترام اور قومی مفاد پر مبنی ہوں۔ امریکا، نیٹو اور ایساف کے ساتھ مستقبل کے تعلقات کے بار ے میں پارلیمانی جائزہ جاری ہے۔ امریکاکے خصوصی نمائندہ مارک گراس مین ، دورہ پاکستان سے پہلے اپنا ہوم ورک مکمل کرنا چاہتے ہیں۔ ترجمان نے بتایاکہ امریکی وزیرخارجہ ہیلری کلنٹن اور وزیر خارجہ حنا ربانی کھر کے درمیان حالیہ ٹیلی فونک بات چیت میں پاک امریکا تعلقات اور 26 نومبر کے واقعہ پر پاکستان کے پارلیمانی عمل پر تبادلہ خیال کیا گیا۔ دفترخارجہ کے ترجمان نے کہاکہ نیٹو سپلائی بحال نہیں کی گئی۔اسلام آباد … مائع پیٹرولیم گیس کی قیمت میں10 روپے فی کلوکمی کردی گئی جس کے بعد گھریلو سلنڈر 118 جبکہ کمرشل سلنڈر 454 روپے سستا ہوگیا ہے۔ ایل پی جی ڈسٹری بیوٹرز ایسوسی ایشن کے صدر عرفان کھوکھر نے اسلام آباد میں جیو نیوز کو بتایا کہ درآمدی گیس کی سپلائی بہتر ہونے کی وجہ سے مقامی پروڈیوسرز کوقیمت میں10 ہزار روپے فی ٹن کمی کرنا پڑی۔ ان کا کہنا تھا کہ قیمت میں کمی سے گلگت، اسکردو، آزاد جموں کشمیر میں مائع پیٹرولیم گیس کی فی کلو قیمت 170 روپے سے کم ہوکر 160 روپے ہوگئی ہے۔ عرفان کھوکھر نے کہا کہ درآمدی ایل پی جی کی سپلائی میں مزید بہتری سے مقامی پروڈیوسرز کی جانب سے من مانی قیمت وصول کرنے کا سلسلہ ختم ہوجائے گا۔لاہور … آل پاکستان ٹیکسٹائل ملز ایسوسی ایشن کے عہدے داروں نے کہا ہے کہ حکومت گیس کی لوڈشیڈنگ کے حوالے سے پنجاب کی صنعتوں کے ساتھ جان بوجھ کر زیادتی کر رہی ہے، اگر پیر تک شیڈول نہ ملا تو وہ تمام فیکٹریاں زبردستی چلا دیں گے۔ لاہور میں پریس کانفرنس کرتے ہوئے آپٹما سربراہ گوہر اعجاز اور دیگر عہدے داروں نے کہا کہ پنجاب کی صنعتوں کو25 دن سے مسلسل گیس بند ہے، اگر پیر تک شیڈول نہ ملا تو وہ خود تمام فیکٹریاں زبردستی چلا دیں گے۔ گوہر اعجاز کا کہنا تھا کہ ٹیکسٹائل ملز کو گیس نہ ملنے سے پہلے 6 ماہ میں 5ارب ڈالر کا نقصان ہوچکا ہے۔ انہوں نے الزام عائد کیا کہ حکومت پنجاب کی صنعت کے ساتھ جان بوجھ کر زیادتی کر رہی ہے۔ گوہر اعجاز نے کہا کہ گیس بندش کے حوالے سے وہ سپریم کورٹ سے رجوع کر رہے ہیں ۔اسلام آباد … صدر آصف علی زرداری اور وزیراعظم یوسف رضا گیلانی نے انگلینڈ کے خلاف ٹیسٹ میچ میں شاندار کامیابی پر قومی کرکٹ ٹیم کو مبارکباد دی ہے۔ صدر نے امید ظاہر کی ہے کہ قومی کرکٹ ٹیم مستقبل میں بھی ملک کے لئے مزید کامیابیاں حاصل کرے گی۔ صدر آصف زرداری نے قومی کرکٹ ٹیم اور پی سی بی کی انتظامیہ کے نام مبارکبادکے پیغام میں دنیا کی نمبرون ٹیم کے خلاف ٹیسٹ میچ میں کامیابی پر کھلاڑیوں کی کارکردگی کو سراہا۔ صدر زرداری نے انگلینڈ کے خلاف اگلے میچز میں بھی کرکٹ ٹیم کی کامیابی کے لئے نیک خواہشات کا اظہار کیا۔ وزیراعظم یوسف رضا گیلانی نے قومی ٹیم کو مبارکباد دیتے ہوئے تمام کھلاڑیوں کی کارکردگی کو سراہا۔ انہوں نے اسپن باوٴلر سعید اجمل کی شاندار باوٴلنگ کی خاص طورپرتعریف کی۔کراچی … پولیس نے جنرل اور بریگیڈئیر بن کر وزراء اور بیورو کریٹس سے فائدے لینے والے ملزم کو گرفتار کرلیا۔ ملزم اثر و رسوخ استعمال کرکے کم قیمت میں جائیدادکی خرید و فروخت اورسرکاری ملازمین کی تقرریاں اور تبادلے کراتا تھا۔ ایس پی اے وی سی سی غلام سبحانی نے کراچی میں نیوز کانفرنس میں بتایاکہ پولیس نے ملیر کینٹ کے قریب کارروائی کی اور خود کو پاک فوج کا جنرل امتیاز اور بریگیڈیئر طارق ظاہر کرکے وزراء اور سرکاری حکام کوفون کال کرکے فائدے لینے والے ملزم مقصود علی شاہ کو گرفتار کرلیا۔ گرفتار ملزم نے صوبائی وزراء آغا سراج درانی، رضا ہارون، ایاز سومرو اور ایڈمنسٹریٹر کے ایم سی محمد حسین سید کو ماموں بنایا۔ پولیس حکام کے مطابق ملزم کے راولپنڈی میں جی ایچ کیو میں بھی رابطے تھے۔پولیس نے ملزم سے جنرل اور بریگیڈئیر رینک کے افسران کی وردیاں ، بھاری مالیت کی گاڑی، بلیک بیری موبائل فون اورکلاشنکوف بھی برآمدکرلی ہے۔پولیس حکام کے مطابق ملزم بااثرشخصیات کے ذریعے اپنے اسپتال کو کئی سرکاری اور نجی اداروں کے پینل میں شامل کرنے کے ساتھ کم قیمت پر جائیداد کی خریداری اور سرکاری ملازمین کی تقرریاں اور تبادلے کراچکاہے۔اسلام آباد …ہفتے کے روز سے ملک میں بارشوں اور برف باری کا نیا سلسلہ شروع ہونے کی پیش گوئی کی گئی ہے۔اتوار اور پیر سے یہ سلسلہ بالائی علاقوں تک پھیل جائے گا۔اس دوران پہاڑوں پر مزید برف باری کی توقع ہے۔ بارش کا سبب بننے والی ہوائیں ہفتے کے روزبلوچستان میں داخل ہو کر بیش تر مقامات پر بارش کا سبب بنیں گی۔جب کہ اتوار اور پیر کو خیبر پختونخوا ، بالائی پنجاب ، کشمیر اور گلگت بلستتان میں بارش کا امکان ہے۔محکمہ موسمیات کے مطابق مری ،گلیات ، شمالی علاقہ جات اور کشمیر میں اس دوران مزید برف باری کا امکان ہے۔اگلے چوبیس گھنٹوں میں شمال مشرقی پنجاب ، مالاکنڈ ،ہزارہ ڈویژن ،کشمیر ،گلگت بلتستان میں بعض مقامات پر بارش اور پہاڑوں پر برف باری کی توقع ہے۔ کالام منفی 14 ڈگری سنٹی گریڈکیساتھ سرد ترین مقام رہا۔اسکردو منفی 13 ، پارا چنار ،قلات منفی 12 ، گوپس منفی 10،کوئٹہ منفی 7،مری منفی 4، اسلام آباد 1، لاہور 3 ، اور کراچی میں درجہ حرارت 9 ڈگری رہا۔پنجاب اور خیبر پختونخوا کے بعض میدانی علاقوں میں دھند کل بھی برقرار رہنے کا امکان ہے۔پاک پتن …تحریک انصاف کے رہنما اور سابق وزیرخارجہ شاہ محمود قریشی کا کہنا ہے کہ حکومت سے نجات کے لئے مسلم لیگ ن اسمبلیوں سے استعفے دے۔ پاکپتن میں میڈیا سے گفت گو کرتے ہوئے شاہ محمود قریشی کا کہنا تھا کہ میمو اسکینڈل سنجیدہ مسئلہ ہے۔ حکومت کمیشن سے تعاون نہیں کر رہی۔ پاک امریکہ تعلقات کا انحصار امریکہ کے رویے پر منحصر ہے۔ شاہ محمود قریشی کا کہنا تھا کہ وزیراعظم کو استثنا دینے کا سپریم کورٹ کا فیصلہ قابل ستائش ہے جمہوریت کو کسی سے کوئی خطرہ نہیں۔لندن …میمو اسکینڈل کے مرکزی کردار اور پاکستانی نژاد امریکی تاجر منصور اعجاز پاکستان کا ویزا حاصل کرنے کے لئے لندن کے پاکستانی ہائی کمیشناب سے کچھ دیر بعد پہنچنے والے ہیں معلوم ہوا ہے کہ انھوں نے اس سلسلے میں ہائی کمیشن سے رابطہ کیا ہے،واضح رہے کہ منصور اعجاز کو میمو کمیشن نے طلب کیا ہواہے،اور انھیں 24 جنوری کو میمو کمیشن کے سامنے پیش ہونا ہے،جبکہ انھیں قومی سلامتی کمیٹی نے بھی طلب کیا ہے۔جیو نیوز کے نمائندے مرتضیٰ علی شاہ کے مطابق وہ کچھ دیر بعد ہائی کمیشن پہنچ رہے ہیں،انھوں نے کہا کہ وہ ایسی کوئی بات نہیں کرنا چاہتے جس سے انھیں مشکلات کا سامنا کرنا پڑے کیونکہ یہ ایک ہائی پروفائل دورہ ہے۔اسلام آباد …وزیرداخلہ رحمان ملک نے کہا ہے کہ وزیر اعظم کاسپریم کورٹ میں پیش ہونا جمہوریت کی فتح ہے، پرویز مشرف اشتہاری ملزم ہیں ،پاکستان آئے تو استقبال ملک کے قانون کے تحت ہی کریں گے۔ اسلام آباد میں میڈیا سے بات کرتے ہوئے رحمان ملک نے کہا کہ وزیر اعظم کے سپریم کورٹ میں پیش ہونے کو خود عدلیہ نے سراہا، سخت سیکیورٹی انتظامات ممکنہ خطرات اور کسی ناخوشگور واقعے سے بچنے کے لیے تھے ، اس کا مقصد عوام کو مشکلات میں ڈالنا ہر گز نہیں تھا۔ ایک سوال پر رحمان ملک نے کہا کہ سپریم کورٹ ساتھ جانے کے بارے ایم کیو ایم کو مطلع نہیں کر پائے، امید ہے اتحادی جماعت اس نادانستہ غلطی کا برا نہیں مانے گی۔ایک سوال پر رحمان ملک نے کہا کہ یہ بات سمجھ سے بالاتر ہے کہ منصور اعجاز پاکستان آنے کیلیے سوئیٹزرلینڈ سے ویزا لینا کیوں چاہتے ہیں جب کہ انھیں اسی ملک سے آنا چاہیئے جس کے وہ شہری ہیں۔ ان کا کہنا تھا ، حیرت ہے کہ منصور اعجاز نے جس پاکستانی آرمی کے خلاف اپنے آرٹیکل میں اسے سیکیورٹی قرار دیا تھا آج اسی سے سیکیورٹی مانگ رہے ہیں۔کراچی… کراچی کے علاقے لیاری میں میراں ناکی پل کے قریب دھماکے کی اطلاع ملی ہے، پولیس ذرائع کے مطابق دھماکے میں متعدد افراد زخمی ہوگئے ہیں۔اس سلسلے میں مزید تفصیلات معلوم کرنے کی کوشش کی جارہی ہے۔لندن …میمو اسکینڈل کے مرکزی کردار اور پاکستانی نژاد امریکی تاجر منصور اعجاز کو لندن میں واقع پاکستان ہائی کمیشن کی جانب سے پاکستان کا ویزا جاری کردیا، یہ ویزا ایک سال کا ملٹی پرپز ویزا بتایا جاتا ہے ۔پاکستانی ہائی کمیشن پہنچنے سے قبل انھوں نے وہاں رابطہ کیا تھا،واضح رہے کہ منصور اعجاز کو میمو کمیشن نے طلب کیا ہواہے،اور انھیں 24 جنوری کو میمو کمیشن کے سامنے پیش ہونا ہے،جبکہ انھیں قومی سلامتی کمیٹی نے بھی طلب کیا ہے۔جیو نیوز کے نمائندے مرتضیٰ علی شاہ کے مطابق منصور اعجاز کا کہنا ہے کہ وہ ایسی کوئی بات نہیں کرنا چاہتے جس سے انھیں مشکلات کا سامنا کرنا پڑے کیونکہ یہ ایک ہائی پروفائل دورہ ہے۔دریں اثناء منصور اعجاز نے پارلیمانی کمیٹی برائے قومی سلامتی کی جانب سے جاری کیا گیا سمن وصول کرلیا ،منصور 24 جنوری کو میمو کمیشن اور 26 جنوری کو پارلیمنٹ کمیٹی کے سامنے پیش ہوں گے۔ہائی کمیشن منصور اعجاز سے پارلیمانی کمیٹی کے سمن کی تعمیل بھی کرائے گی۔جس میں منصور اعجاز کو 26جنوری کوپارلیمانی کمیٹی کے سامنے پیش ہونیکا کہا گیا ہے۔سمن وصول نہ کرنے کی صورت میں دلچسپ صورتحال پیدا ہو سکتی ہےکراچی …متحدہ قومی موومنٹ کے زیراہتمام 20جنوری کوملتوی ہونیوالاجلسہ عام”خوشحال سندھ مضبوط پاکستان“اب 27جنوری کو سکھر کے میونسپل اسٹیڈیم میں ہوگا، جس سے ایم کیوایم کے قائد الطاف حسین لندن سے ٹیلی فونک خطاب کریں گے۔ ایم کیوایم کی جانب سے جاری ہونے والے اعلامیہ کے مطابق ملک کی سیاسی صورتحال کے پیش نظر جمعہ 20 جنوری کوملتوی ہونیوالا جلسہ عام”خوشحال سندھ ، مضبوط پاکستان “ اب جمعہ 27جنوری کو مقررہ وقت پرسکھرمیں ہوگا۔ایم کیوایم کی رابطہ کمیٹی کی جانب سے جلسہ عام کے انعقاد کے اعلان کے ساتھ ایک بارپھر جلسہ کی تیاریوں کاآغازکردیاگیاہے۔نیشاپور … ایران کے شہر نیشاپورمیں 5.5 کی شدت کے زلزلے کے بعد کئی عمارتوں اور مکانات کا نقصان پہنچا، جبکہ 100افراد کے زخمی ہونے کی اطلاعات ہیں۔ایرانی خبر ایجنسی کے مطابق مشہد شہر سے 1سو کلومیٹر کے فاصلے پر نیشابور کے علاقے میں 5.5 کی شدت کا زلزلہ محسوس ہوا۔شدید نوعیت کے اس زلزلے کے نتیجے میں 100 افراد زخمی ہوگئے۔زلزلے سے کئی مکانات کو بھی نقصان پہنچا۔زلزلے کا بڑا جھٹکا 7 سیکنڈز تک محسوس کیا گیا، جس کے بعد 20 چھوٹا کم نوعیت کے آفٹر شاکس بھی محسوس کئے گئے۔رباط … مراکش میں مظاہرے کے دوران بے روز گار نوجونوں نے خود پر تیل چھڑک کر آگ لگا دی۔واقع داراحکومت رباط میں منسٹری آف ایجوکیشن کی انتظامی عمارت کے سامنے پیش آیا۔بے روز گاری کے خلاف احتجاج کرنے والی بے ورز گار ایجوکیشن تحریک کے 160 کارکنوں نے گزشتہ دو ہفتوں سے اس عمارت پر قبضہ کیا ہوا تھا۔حامی انہیں کھانا فراہم کرتے تھے جسے سکیورتی فورسز نے دو دنوں سے بند کیا ہوا تھا۔احتجاج کرنے والے جوانوں میں سے پانچ نے خود پر تیل چھڑک کر سامنے رکھی روٹی لانے کی کوشش کی اسی دوران سکیورٹی فورسز نے روکنے کوشش کی جس پر نوجوانوں نے اپنے آپ پر آگ لگا دی۔میڈیا رپورٹ کے مطابق واقع میں تین افراد زخمی ہوئے جس میں دو کی حالت نازک ہے۔مظاہرے کے دوران پانچ بے روز گاروں نے اپنے آپ پر تیل چھڑک کر آگ لگا دی۔میڈیا رپورٹ کے مطابق بے روزگارگریجویٹ تحریک کے 160 افراد نے گزشتہ دو ہفتوں سے داراحکومت رباط میں منسٹری آف ہائر ایجوکیشن کی ایک انتظامی عمارت پر قبضہ کیا ہوا تھا اور حامی انہیں کھانا فراہم کرتے تھے جسے دو دنوں سے سکیورٹی فورسز بند کر دیا تھا۔کراچی … کراچی کے علاقے لیاری سے ایک شخص کی لاش ملی ہے ،جسے پولیس کارروائی کے لیے اسپتال منتقل کر دیا گیا۔پولیس کے مطابق لیاری کے علاقے کلری کی حدود ماڑی پور روڈ سے ایک شخص کی لاش ملی ہے جسے نامعلوم افراد نے گولیاں مار کے قتل کیا ہے۔ لاش کے قریب ہی سے ایک موٹر سائیکل،ایک ٹی ٹی پستول اور تین موبائل فون بھی ملے ہیں تاہم مرنے والے شخص کی شناخت تاحال نہیں ہوسکی ہے۔ پولیس نے ضابطے کی کارروائی کے لیے لاش کو سول اسپتال منتقل کردیا ہے۔ گزشتہ روزاورنگی ٹاوٴن سیکٹر 10 میں دو ملزمان نے فائرنگ کرکے اسپیشل انوسٹی گیشن یونٹ کے سب انسپکٹر کو قتل کردیا تھا۔ فائرنگ کی زد میں آکر ایک بچہ بھی زخمی ہوگیا تھا۔ کراچی … کراچی میں پٹیل پاڑہ کے قریب نامعلوم مسلح افراد نے منی بس میں گھس کر مسافروں کو لوٹ کر با آسانی فرار ہو گئے ،مسافروں کے مطابق نیاز کوچ سرجانی سے مسافروں کو لے کر گرومندر کی جانب جا رہی تھی کہ پٹیل پاڑہ کے قریب دو نامعلوم مسلح افراد بس میں چھڑ گئے اور خواتین سمیت تمام مسافروں سے اسلحے کے زور پر موبائل فون نقدی اور دیگر قیمتی اشیاء لوٹ لی اور با آسانی فرار ہو گئے۔ جس پر تمام مسافروں نے تھانہ جمشید کواٹر میں اپنی رپورٹ درج کروائی۔ رات کے اوقات میں اس سے قبل بھی متعدد مسافر بسیں اسی مقام پر لوٹ چکی ہیں۔ملتان … ملتان سے نامعلوم مسلح افراد غیرملکی این جی او میں کام کرنے والے 2 غیرملکی باشندوں کو اغوا کرکے لے گئے۔پولیس کے مطابق ملتان کے علاقے قاسم بیلہ میں رہائش پذیر دو غیرملکی باشندوں کو نامعلوم مسلح افراد اسلحے کے زور پر انکی رہائش گاہ سے اغوا کرکے لے گئے،پولیس کے مطابق اغواکاروں نے دونوں غیرملکی باشندوں کو اپنے ساتھ لائی ہوئی شلوار قمیصیں پہنا کر لے گئے،اغوا ہونے والوں میں مسٹربرنڈ کا تعلق جرمنی سے ہے جبکہ مسٹر جیووانی اٹلی کا رہائشی بتایا جاتا ہے،دونوں افراد پاکستان کے سیلاب متاثرہ علاقوں میں امدادی کام کرنے والی غیرملکی این جی او کے رکارکن ہیں،اطلاع ملنے بعد پولیس حکام نے قاسم بیلہ پہنچ کر تفصیلات جمع کیں،تاہم آخری اطلاع تک واقعے کا کوئی مقدمہ درج نہیں کیا جاسکا۔کابل … افغانستان کے جنوبی علاقے میں امریکی ہیلی کاپٹر گر تباہ ہوگیا ،جس کے نتیجے میں چھ اہلکار ہلاک ہوگئے ۔غیر ملکی خبرایجنسی کے مطابق جنوبی افغانستان میں امریکی ہیلی کاپٹر گر کر تباہ ہوگیا اور اس کے نتیجے میں چھ اہلکار ہلاک ہوگئے۔ ہیلی کاپٹر گرنے کی وجہ تاحال معلوم نہیں ہوسکی تاہم اس سلسلے میں تحقیقات جاری ہیں اور امریکی فوجی حکام اس سلسلے مین شواہد اکٹھے کررہے ہیں۔ جہاں ہیلی کاپٹر تباہ ہوا، وہاں کوئی کارروائی نہیں ہورہی تھی۔واشنگٹن … امریکی حکام نے دعویٰ کیا ہے کہ 10جنوری کو شمالی وزیرستان میں کیے گئے ڈرون حملے میں القاعدہ رہنمااسلم اعوان ہلاک ہوا تھا۔غیر ملکی خبرایجنسی کے مطابق امریکی حکام نے دعویٰ کیا ہے کہ 10جنوری کو شمالی وزیرستان کے علاقے میران شاہ میں کیے گئے ڈرون حملے میں القاعدہ کارہنمااسلم اعوان بھی ماراگیا،امریکی حکام کے مطابق ایبٹ آبادسے تعلق رکھنے والا اسلم اعوان القاعدہ کا آپریشن آرگنائزر تھا، وہ عبداللہ خراسانی کے نام سے مشہورتھا۔دوسری جانب پاکستانی حکام نے اسلم اعوان کی ہلاکت کی تصدیق نہیں کی ہے۔لاہور…لاہور میں شام چوراسی گھرانے کے گلوکاروں کے ساتھ موسیقی کی شام سجائی گئی، جس میں فنکاروں نے گائیگی کے داوٴ پیچ کچھ یوں آزمائے کہ شائقین حیرت میں ڈوب گئے۔الحمرا آرٹ سنٹر میں ہونے والی اس محفل کو کلاسیکی گائیکی کے قدر دانوں کیلئے سجایا گیا تھا۔ فنکاروں نے ٹھمری ، کافی اور غزل کی گائیکی سے حاضرین کی بھرپورداد سمیٹی۔ محفل کا آغاز میں لندن سے آئے لطافت علی خان کی پرفارمنس سے ہوا جنہوں نے احمد فراز اور دیگر شعرا کی مقبول غزلوں میں آواز کا جادو جگایا۔ شفقت سلامت علی خان نے روایتی انداز میں راگ چھیڑے اور پھر خواجہ غلام فرید کی کافی پیش کی جسے سن کر حاضرین جھوم اٹھے۔ڈبلن … شمالی آئرلینڈ کے علاقے لندن ڈیری میں مختلف جگہوں پر دو دھماکے ہوئے،واقعات میں کوئی زخمی نہیں ہوا۔واقع شمالی آئرلینڈ کے دوسرے بڑے شہر لندن ڈیری میں پیش آیا۔ پہلا دھماکہ ٹورسٹ انفارمیشن آفس جبکہ دوسرا سوشل سروسز کے دفتر کے قریب ہوا۔ دھماکوں کے نتیجے میں کوئی زخمی نہیں ہوا۔پولیس کے مطابق دھماکے سے پہلے فون پر دھمکی ملی تھی۔حملوں کے پیچھے ائرش قوم پرستوں کا ہاتھ ہو سکتا ہے۔ انقرہ … جنوب مشرقی ترکی میں دھماکہ کے بعد پولیس اور مظاہرین کے درمیان جھڑپیں ایک شخص ہلاک اور 27 زخمی ہو گئے۔ترکی کے شہر ہکاری میں دھماکے کے نتیجے میں ایک شخص ہلاک اور کئی زخمی ہو گئے۔حکام کے مطابق دھماکہ ایسے وقت میں ہوا جب پولیس گاڑی گشت پر تھی۔ دھماکے کے بعد مقامی افراد اور پولیس کے درمیان جھڑپیں شروع ہوئیں۔پولیس نے مظاہرین کو منتشر کرنے کے لئے آنسو گیس اور پانی کی توپوں کا استعمال کیا۔ زخمیوں میں پولیس کے 7 اہلکار بھی شامل ہیں۔لا ہور … لا ہور کے علاقے ڈیفنس میں نامعلوم موٹرسائیکل سواروں نے45 سالہ محنت کش کے چہرے پر تیزاب پھینک دیا۔ پولیس زخمی کو اسپتال چھوڑ کر فرار ہوگئی۔ڈی آئی جی آپریشنز نے واقعہ کا نوٹس لے لیا۔ڈیفنس لاہور کے رہائشی عرفان بٹ کے مطابق انہوں نے اپنے گھر میں وہاڑی سے آئے ہوئے ایک محنت کش اکرم کو سرونٹ کوارٹر رہنے کے لیے دے رکھا ہے۔ محمد اکرم محنت مزدوری کر کے بیوی بچوں کا پیٹ پالتا ہے۔ جمعرات کے روز نامعلوم افراد موٹرسائیکل سوار وں نے گھر کے دروازہ پر دستک دی اور اکرم کے دروازہ کھولنے پر اس کے چہرے پر تیزاب پھینک کر فرار ہوگئے۔اکرم کو زخمی حالت میں ہسپتال منتقل کردیا گیا۔دوسری جانب ڈیفنس بی پولیس نے ٹال مٹول سے کام لیتے ہوئے تاحال کاروائی نہیں کی اورنہ ہی زخمی سے اسپتال میں کسی اہلکار نے بیان قلمبند کیا ہے۔ڈی آئی جی آپریشنزغلام محمود ڈوگر نے واقعہ کا نوٹس لیا اور تھانہ ڈیفنس بی میں اکرم کی درخواست پر نامعلوم افراد کے خلاف مقدمہ درج کرادیا۔ڈیرہ غازی خان … ڈیرہ غازی خان میں ایک نجی اسپتال میں قانون نافذ کرنے والے اداروں کے اہلکاروں نے چھاپہ مارکر پانچ مشتبہ دہشت گردوں کو گرفتار کرلیا۔ذرائع کے مطابق قانون نافذ کرنے والے ادارے کے اہلکاروں کو اطلاع ملی کہ ڈیرہ غازی خان کے ایک نجی اسپتال میں پانچ دہشت گرد زیرعلاج ہیں ، جو چند عرصہ قبل بلوچستان کے علاقے چمالانگ میں ایف سی کے ساتھ چھڑپ کے دوران زخمی ہوگئے تھے، جنہیں یہاں ڈی جی خان کے ایک نجی اسپتال میں طبی امداد دی جارہی تھی، جس پر قانون نافذ کرنے والے ادارے کے اہلکاروں نے پانچ مشتبہ زیرعلاج دہشت گردوں کو گرفتارکرلیا اور تفتیش کیلئے نامعلوم مقام پر منتقل کردیاگیا ہے ۔واضح رہے چند عرصہ قبل بلوچستان کے علاقے چمالانگ میں ایف سی اور شر پسندوں کے درمیان جھڑپ میں میجر عامر سمیت چودہ ایف سی اہلکار جاں بحق ہوگئے تھے۔فیصل آباد … یو ایس ایڈ کے تحت خیبرپختونخوا کے سیلاب زدگان کے لیے بھیجاگیا آٹا متاثرین میں تو تقسیم نہ ہوسکا لیکن مضرصحت ہونے کے بعد فیصل آبادکی مارکیٹ میں کھلے عام فروخت کیلیے پہنچادیا گیا ہے۔فیصل آباد کے علاقے پٹھان والا میں ٹرکوں سے اتار کر گودام میں اسٹور کیے جانیوالے آٹے کے تھیلے سیلاب سے متاثرہ افراد میں تقسیم کرنے کیلیے حکومت کو ملے تھے ،لیکن بد انتظامی کے سبب متاثرین تک تونہیں پہنچ سکے اور سرکاری گوداموں میں پڑے پڑے خراب ہوگئے،اب یہی مضر صحت آٹا فیصل آبادکے شہریوں کی صحت سے کھیلنے کی غرض سے روزانہ بڑی تعداد میں فروخت کے لیے لایا جارہا ہے، گزشتہ ایک ہفتے سے متعدد ٹرکوں میں آنے والے ہزاروں آٹے کے تھیلے مقامی گوداموں میں اسٹور کیے جا چکے ہیں اور یوں محسوس ہوتا ہے کہ تمام متعلقہ اداروں نے اس ساری صورت حال پر آنکھیں بند کررکھی ہیں،ڈرائیوروں کا کہنا ہے کہ آٹے کے تھیلے نوشہرہ کے علاقے ازاخیل میں واقع سرکاری گودام سے لائے جارہے ہیں جو کسی سرکاری اہلکار نے فیصل آباد کے ٹھیکیدار کو فروخت کیے ہیں۔واشنگٹن … امریکی حکام کا کہنا ہے کہ اوباما انتظامیہ طالبان سے مذاکرات کے منصوبے پرپیش رفت کررہی ہے۔غیر ملکی ایجنسی کے مطابق نام ظاہر نہ کرنے کی شرط پر سینئرامریکی اہلکار نے بتایا ہے کہ امریکی مذاکرات کار اور طالبان نمائندے اگلے ہفتے شروع ہونے والے رسمی مذاکرات سے پہلے خصوصی اقدامات کے لیے کام کررہے ہیں۔ انھوں نے بتایا کہ مذاکرات میں امریکا ،طالبان اور کرزئی حکومت کے نمائندے شامل ہوں گے۔امریکا افغانستان میں 10 سال سے جاری جنگ کے خاتمے کے لیے طالبان سے مذاکرات کو ضروری سمجھتا ہے۔دوسری جانب افغان وزارت خارجہ کے ترجمان جانان موسیٰ زئی نے کابل سے پینٹاگان میں ہونے والی ایک ویڈیو کانفرنس میں اس بات پرزوردیا کہ طالبان کے ساتھ براہ راست مذاکرات سے ہی امن قائم ہوسکتا ہے۔برلن … برلن فیشن ویک میں موسم سرما وخزاں کے جدید ملبوسات کی نمائش جاری ہے، جس میں ہالی ووڈاسٹار جولیان مورJulianne Moore،جئیرڈ لیٹوJared Letoاور برطانوی ماڈل Pixie Geldof سمیت کئی نامورستاروں نے شرکت کی۔ہوگوباس فیشن شو کی پہلی صف میں بیٹھے ستاروں میں امریکی سنگرSky Ferreiraاور کئی دیگرشامل تھے۔خوب رو ماڈلز دیدہ زیب اور رنگوں کے حسین امتزاج کے حامل ملبوسات پہنے ریمپ پر آئیں ۔ توانہیں دیکھنے والے داد دیے بغیر نہ رہ سکے۔Bart de Backer کے تیارکردہ ملبوسات تھیٹر سے متاثر تھے۔جرمن ڈیزائنر ماریا کے ملبوسات میں وسطی ایشیا کی ثقافت کی جھلک نظر آئی۔ یہ ملبوس انتہائی مہارت سے تیارکیے گئے ۔واشنگٹن…امریکا نے پاکستان کے ساتھ ہر سطح پر اچھے تعلقات قائم رکھنے کی خواہش کا اظہار کیا ہے۔واشنگٹن میں صحافیوں کو پریس بریفنگ دیتے ہوئے امریکی دفتر خارجہ کی ترجمان نیولینڈ نے کہا کہ نیٹو حملے پر پاکستان سے ہر سطح پر افسوس کا اظہار کیا گیا۔امریکی محکمہ خارجہ کی ترجمان کاکہنا تھا کہ پاکستان سے ہر سطح پرامریکا اچھے تعلقات چاہتا ہے۔انھوں نے اس خواہش کا بھی اظہار کیا کہ امریکا منتظر ہے کہ پاکستان کب مذاکرات دوبارہ شروع کرے گا۔کراچی…کراچی ائیرپورٹ پرکسٹم حکام نے کارروائی کرکے بیرون ملک ہیروئن اسمگل کرنے کی کوشش کو ناکام بنا کر ایک شخص کو حراست میں لے لیا ہے۔ کسٹم حکام کے مطابق جناح انٹرنیشنل ائیرپورٹ پرکسٹم کے عملے نے کارروائی کرکے محمد طارق نامی شخص کو بنگلہ دیش کے شہر ڈھاکہ جاتے ہوئے حراست میں لے لیا گیا ہے اور اس کے سامان کی تلاشی لینے پر سامان میں موجود ایل سی ڈی کے اندر چھپائی گئی دو کلو ہیروئن برآمد کرلی ہے۔ حکام کا کہنا تھا کہ ملزم سے برآمد ہونے والی ہیروئن کی مالیت عالمی منڈی میں دو کروڑ روپے ہے۔ملزم طارق کراچی سے آج صبح فلائٹ نمبر بی جی 32 سے بنگلہ دیش کے شہر ڈھاکہ جارہا تھا۔کراچی…گیس لوڈ مینجمنٹ کے تحت سندھ بھر میں صبح9 بجے سے ہفتے کی صبح 9 بجے تک کیلئے سی این جی اسٹیشنز بند کر دیئے گئے ہیں۔ سندھ کے تمام چھوٹے بڑے شہروں اور شاہراہوں پر قائم سی این جی اسٹیشنز آج صبح 9 بجے بند ہونے سے قبل گاڑیوں کی طویل قطاریں دیکھیں گئیں جو دفاتر یا اسکول پہنچنے سے قبل سی این جی بھروانا چاہتی تھیں جبکہ بڑی تعداد میں رکشوں سمیت چھوٹی سواریاں بھی سی این جی بھروانے کیلئے تگ و دو کرتی نظر آئیں۔مقبوضہ بیت المقدس…اسرائیلی فوج نے فلسطینی مجلس قانون ساز کے اسپیکر اور حماس کے رہنما عزیز دویک کو گرفتار کر لیا۔ فلسطینی پارلیمنٹ کے اسپیکر عزیز دویک کو ارکان پارلے منٹ نزاررمضان اوردوساتھیوں سمیت ہیبرون جاتے ہوئے جابا کے چیک پوائنٹ سے اسرائیلی فوجیوں نے حراست میں لیا تاہم عزیز دویک اور نزار رمضان کو حراست میں لے کر باقی 2 افراد کو رہا کر دیا گیا۔ اسرائیل نے اب تک حماس کے 74 ارکان پارلیمنٹ میں سے تقریبا 20 کو گرفتار کر لیا ہے۔فیصل آباد … فیصل آباد کے علاقے ڈی گراوٴنڈ میں شاپنگ سینٹرمیں اچانک آگ لگ گئی،آگ بجھانے کے لئے ریسکیو کی امدادی کارروائی جاری ہے ۔ ڈی گراوٴنڈ کے علاقے میں شاپنگ سینٹر کی پہلی منزل میں اچانک آگ لگ گئی جس نے دوسری منزل کو بھی لپیٹ میں لے لیا۔اطلاع ملنے پر فوری طور پر ریسکیو کی امدادی ٹیم فوری موقع پر پہنچ گئی اور آگ پر قابو پانے کی کوشش شروع کردی ہے۔ابھی تک آگ پر قابو نہیں پایا جاسکا ہے۔شاپنگ سینٹر کے دوسرے اور تیسرے فلور کو آگ سے بچانے کی کوشش کی جارہی ہے۔کراچی … کراچی میں کورنگی کے علاقے ضیاء کالونی میں واقع گتے کے ایک گودام میں آتشزدگی کے باعث گودام میں موجود سامان جل کر خاکستر ہو گیا۔ فائربریگیڈ حکام کے مطابق ضیاء کالونی میں سیکٹر 32سی میں واقع گتے کے گودام میں اچانک آگ لگ گئی جس نے گودام کو دیکھتے ہی دیکھتے اپنی لپیٹ میں لے لیا۔ واقعے کی اطلاع ملتے ہی فائر بریگیڈ کی گاڑیاں جائے وقوعہ پر پہنچ کر آگ کو بجھانے کی کوششیں شروع کردی۔فائر بریگیڈ کے عملے نے آدھے گھنٹے کی جدوجہد کے بعد گتے کے گودام میں لگنے والی آگ پر قابو پالیا تاہم آتشزدگی کے باعث گودام میں موجود سامان جل کر خاکستر ہوگیا۔ فائربریگیڈ حکام کے مطابق آگ لگنے کی وجہ معلوم نہیں ہوسکی ہے۔کوئٹہ…ڈیرہ بگٹی کے علاقے پیر کوہ میں گیس پائپ لائن کو دھماکہ خیز مواد سے اڑادیا گیا۔لیویز کے مطابق پیر کوہ میں گیس کنواں نمبر 15 اور 17 سے پلانٹ کو جانے والی 16 انچ قطر کی جنکشن لائن پر نامعلوم افراد نے دھماکہ خیز مواد نصب کر رکھا تھا جو زور دار دھماکے سے پھٹ گیا جس سے پلانٹ کو متاثرہ پائپ لائن سے گیس کی سپلائی معطل ہو گئی۔سیکورٹی حکام اور او جی ڈی سی ایل کی ٹیمیں موقع پر پہنچ گئی ہیں سیکورٹی کلیرنس کے بعد مرمت کے کام کا آغاز کر دیا جائے گا۔مزید تفتیش لیویز حکام کر رہے ہیں۔کراچی…رفیق مانگٹ…پاکستان کی طرف سے نیٹو سپلائی کی بندش نے امریکا کو متبادل راستے اختیار کرنے پر مجبور کیا جس سے چھ گنا اخراجات بڑھ گئے،پاکستان کی بجائے متبال راستے سے سپلائی امریکا کو87ملین ڈالر زیادہ پڑ رہی ہے۔شمالی راستے سے رسد فراہمی پر ہر ماہ تقریباًساڑھے دس کروڑ ڈالر کے اخراجات ہو رہے ہیں۔امریکی اخبار’واشنگٹن پوسٹ ‘ نے خبر رساں ادارے کے حوالے سے اپنی رپورٹ میں کہا ہے کہ امریکا کو پاکستانی چیک پوسٹ پرنومبر میں اتحادی فوج کے حملے میں پاک فوج کے جوانوں کی شہادت کے بعد افغانستان میں اتحادی افواج کو پاکستانی راستے سے رسد کی فراہمی بند کر دی گئی ،اس بندش سے امریکا کو نئے راستوں کے ذریعے سپلائی پر چھ گنا سے زیادہ اخراجات برداشت کر نا پڑرہے ہیں۔اسلام آباد نے نومبر سے دو اہم سرحدی کراسنگ کوبند کردیا اور ابھی تک ان کے کھلنے کے امکانات واضح نہیں۔ پینٹاگون کی طرف سے خبررساں ادارے کوفراہم کردہ اعدادوشمار کے مطابق امریکا کو پاکستان کے متبادل طویل شمالی راستے کے ذریعے رسد کی فراہمی پر ہر ماہ 10کروڑ 40لاکھ(104ملین) ڈالر کے اخراجات کرنے پڑ رہے ہیں جو پاکستان کے راستے سے8کروڑ 70لاکھ (87ملین)ڈالر زیادہ ہیں۔امریکی حکام اس بات کو تسلیم کرتے ہیں کہ پاکستان کے علاوہ کسی دوسرے راستے سے رسد کی فراہمی انتہائی مہنگی ثابت ہورہی ہے۔ امریکی محکمہ دفاع کی طرف سے ابھی تک کل اخراجات سامنے نہیں لائے گئے۔رپورٹ کے مطابق بندش سے قبل تک تمام اتحادی افواج کیلئے کارگو کا ایک تہائی انحصار پاکستانی راستے سے تھا۔افغان جنگ کیلئے اب85فی صد ایندھن کی فراہمی شمالی راستے سے کی جارہی ہے۔ امریکی اور پاکستانی حکام کے درمیان رابطے محدود ہو چکے ہیں۔نیویارک… امریکی ریاست نیواڈا کی کاونٹی رینو کے جنگلات میں آگ پر قابو پانے کی کوشش کی جارہی ہے۔ ہزاروں افراد گھر بار چھوڑنے پر مجبور ہوگئے ہیں۔ رینوکے جنوبی سرحدی علاقے میں ہزاروں ایکٹر جنگلات پر لگی بے قابو آگ کو تیز ہواؤں نے مزیدبڑھا دیا،،تقریبا 230 فائر فائٹر آگ بجھانے میں مصروف ہیں جبکہ 10 سے زائد گھر جل کر راکھ ہوگئے تاہم کسی کے ہلاک یا زخمی ہونے کی اطلاع نہیں ملی۔کراچی… محکمہ موسمیات کے مطابق اس مرتبہ موسم سرما کے دورانیے میں اضافہ ہوگا، اور موسم سرما مارچ کے وسط تک جاری رہنے کی توقع ہے۔ ڈائریکٹر محکمہ موسمیات محمد حنیف نے جیونیوز سے بات چیت کرتے ہوئے کہا کہ ملک کے مختلف شہروں میں موسم سرما اس مرتبہ فروری تک نہیں بلکہ مارچ کے وسط تک جاری رہنے کا امکان ہے،ڈائریکٹرمیٹ محمد حنیف کا کہنا ہے کہ اس بار موسم سرما میں بارشیں دسمبر کی بجائے جنوری کے مہینے میں شروع ہوئیں، ڈائریکٹر میٹ کا کہنا تھا کہ ملک کے مختلف شہروں میں درجہ حرارت دسمبر اور جنوری میں معمول سے بھی کم رہا،انہوں نے کہا کہ عام طور پر مختلف شہروں میں بارشیں اور برف باری فروری تک جاری رہتی تھی، مگراس مرتبہ طویل رہنے کا امکان ہے۔ملک کے میدانی علاقوں میں درجہ حرارت 2 سے چارڈگری سینٹی گریڈ کم رہنے کی توقع ہے،ڈایکٹرمیٹ نے کہا کہ اس مرتبہ موسم بہار ایک ہفتے تک جاری رہنے کا امکان ہے ،جبکہ موسم گرما بھی طویل رہنے کا امکان ہے۔اسلام آباد… سینیٹ میں وزراء کی غیرحاضری پر چیئرمین فاروق ایچ نائیک نے سخت برہمی کا اظہارکیا ہے، ایوان کو بتایاگیاہے کہ پی آئی اے کا روزانہ خسارہ سات کروڑ روپے سے زائد رہا ہے ۔ سینیٹ کا اجلاس آج اسلام آباد میں شروع ہوا تو متعلقہ وزراء کے نہ آنے پر چیئرمین برہم ہوگئے ، انہوں نے کہاکہ بہت ہوگیا، اجلاس ایسے نہیں چلتا، ایک دن کے اجلاس پر لاکھوں روپے خرچ ہوتے ہیں، وزراء کے آنے کا کچھ انتظار کروں گا ، وہ نہ آئے تو پھر رولنگ دے دی جائے گی، وزیردفاع نے تحریری جواب میں سینیٹ کو بتایاکہ پی آئی اے کو گزشتہ برس روزانہ 7 کروڑ روپے سے زائد کا خسارہ ہوا، اس کے جہاز بوڑھے ہوگئے ہیں اس لئے زیادہ خرچ کرتے ہیں،: نئے طیارے لیز پر لے رہے ہیں جس سے صورت حال بہتر ہوجائے گی،وزیرداخلہ رحمان ملک نے ایوان کو بتایاکہ ووٹرلسٹوں کی تیاری کیلئے نادرا کا عملہ دگنا کردیاگیاہے، ریلوے کی حالت زار پر وفاقی وزیر غلام احمد بلور نے کہاکہ ریلوے کے 494 انجنز میں سے 146 قابل استعمال ہیں، 4 سو انجن دیدیں، پھر خسارہ ہو تو انہیں گلے میں رسی ڈال کر بازاروں میں گھسیٹ لینا۔فیصل آباد … فیصل آباد کے علاقے ڈی گراؤنڈ میں شاپنگ سینٹرمیںلگنے والی آگ پر چارگھنٹے بعد قابو لیاگیاہے۔ ڈی گراؤنڈ کے علاقے میں شاپنگ سینٹر کی پہلی منزل میں اچانک آگ لگ گئی جس نے پہلی منزل کو بھی لپیٹ میں لے لیا۔اطلاع ملنے پر ریسکیو کی امدادی ٹیم موقع پر پہنچ گئی اور آگ پر قابو پانے کی کوشش شروع کردی ہے۔کارروائی میں فائر بریگیڈ کی آٹھ گاڑیوں نے حصہ لیا اور یوں تقریبا چارگھنٹے بعد آگ پر قابو پالیاگیاہے۔شاپنگ سینٹر کے مالک محمد اسلم کے مطابق امدادی کارروائیاں تاخیر سے شروع ہونے پر نقصان زیادہ ہوا۔ہالی ووڈ…این جی ٹی…اداکاروں کو تو بہترین ادا کار ی پردنیا بھر میں ایوا رڈز سے نوازا ہی جا تا ہے لیکن ہا لی ووڈ میں اب کتوں کو بھی ایورا ڈ دیئے جا ئیں گے ۔ ہا لی ووڈ میں پہلی با ر فلموں اور ٹیلی ویژن پر وگر امز پر اداکاری کے جو ہر دکھانے والے کتوں کے لیے ایوارڈزکا اعلا ن کر دیا ہے ۔ ہالی ووڈ کےEgyptian Theater میں ہونے والی ایک تقریب میںپہلے سالانہ گولڈن کالر ایوارڈ کی نامزدگیوں کا اعلان کیا گیا ۔ اس موقع پر فلم آرٹسٹ میں اداکاری کر نے والا یوگی(کتا)بھی اسٹیج پر مو جو د تھا جو بہتر ین اداکاری کی نا مزد گی حاصل کر نے میں بھی کا میا ب ہو گیا ہے ۔بیجنگ…این جی ٹی… دنیا میں ما ں کا کو ئی نعم البدل نہیں ، لیکن چین میں ماں کی جانب سے ٹھکرائے جانے والی برفانی ریچھ کے بچے کی دیکھ بھال کا ذمہ انسانوں نے سنبھال لیا ہے۔چین کے صوبے شان ڈونگ کے ایک ایکوریم میں موجود یہ برفانی ریچھ کا بچہ نیو ائیر کے موقع پر پیدا ہوا جس کے بعد اسکی ماں نے اس سے منہ پھیر لیا۔صرف آدھا کلوگرام وزن کے حامل اس نر برفانی ریچھ کی دیکھ بھال کی ذمہ داری ایکوریم کے رضاکاروں نے اب اپنے ذمہ لے لی ہے جسے انتہائی نگہداشت کی حالت میں انکیوبیٹر میں ہی بوتل کے ذریعے فیڈ کیا جاتا ہے۔لندن…این جی ٹی…دنیا بھر میں اسمارٹ افراد ہی ڈانس کے شعبے میں قدم رکھتے ہیں لیکن اس فربہ جسم کے مالک بچے نے سینکڑوں افراد کے سامنے رقص کر کے ثابت کر دیا ہے کہ موٹاپا اس کی راہ میں رکاوٹ نہیں۔ماہر ڈانسرز ایک سٹرک کے کنارے لو گوں کو تفریح فراہم کر نے کیلئے اپنے رقص کی مہارت کا مظاہرہ پیش کر رہے تھے کہ فربہ بچے نے میدان میں کود کر ایسا رقص پیش کیا کہ دیگر ڈانسرز اس کا مقابلہ نہ کر سکے اور پیچھے ہٹنے پر مجبور ہوگئے۔لاہور… ریلوے نے مال گاڑیوں کے کرایوں میں 30 فیصد اضافے کا اعلان کر دیا۔ ریلوے کی جانب سے جاری نوٹی فکیشن کے مطابق مال گاڑیوں کے کرایوں میں اضافے کا اطلاق 21 جنوری سے ہو گا۔بیجنگ…این جی ٹی…چین سمیت کئی ممالک میں آجکل نئے سال کے جشن کی تیاریاں زورو شورسے جاری ہیں جسے چینی کلینڈر میں ائیر آف واٹر ڈریگن کا نام دیا گیا ہے۔اس مناسبت سے تھائی لینڈ کے دارالحکومت بینکاک میں بھی بچوں کے لیے خصوصی تقریب کا اہتمام کیا گیا۔اس تقریب میں ماہر غوطہ خوروں نے زیر آب جاتے ہوئے ڈریگن کا لبادہ اوڑھ کر بچوں کے لیے ڈریگن ڈانس کی منفر اور شاندار پرفارمنس پیش کی۔نئی دہلی… بھارتی ٹی وی کے مطابق بھارتی آرمی چیف کی عمر سے متعلق درخواست سپریم کورٹ نے مسترد کردی۔ بھارتی سپریم کورٹ کا کہناہے درخواست قانون کے تحت قابل سماعت نہیں۔ سپریم کورٹ میں درخواست ایکس سروس مین ایسوسی ایشن نے دائرکی تھی۔ کورٹ نے اس کی کوئی وجہ بیان نہیں کی۔ وی کے سنگھ بھارتی فوج کے پہلے سربراہ ہیں جنہوں نے حکومت کے خلاف کسی عدالت میں مقدمہ دائر کیا ہے۔ بھارتی فوج کے ریکارڈ میں جنرل وی کے سنگھ کی پیدائش کی دو تاریخیں ہیں۔ ایک 10 مئی 1950 ہے جبکہ دوسری تاریخ 10 مئی 1951 ہے۔ جنرل سنگھ نے وزارت دفاع سے درخواست کی تھی ان کی عمر میں تصحیح کر لے لیکن ان کی درخواست مسترد کردی گئی تھی۔اسلام آباد… سپریم کورٹ نے سیکریٹری دفاع کی برطرفی جیسے کسی اقدام کو آرمی چیف کے خلاف نہ کرنے سے متعلق ایک درخواست پر حکومت سے دو ہفتوں میں باضابطہ جواب طلب کرلیا ہے، چیف جسٹس افتخارچودھری نے ریمارکس میں کہاہے کہ معاملات بہتری کی جانب جانے چاہیئں۔ ایس کے بٹ ایڈووکیٹ نے آرمی چیف کے خلاف کسی بھی اقدام کو نہ کیئے جانے کی آئینی پٹیشن سپریم کورٹ میں دائر کی، اس پر چیف جسٹس کی سربراہی میں تین رکنی بنچ نے ابتدائی سماعت کی ، عدالت کے پوچھنے پر اٹارنی جنرل مولوی انوارالحق نے کہاکہ حکومت کا آرمی چیف کے خلاف اقدام کرنے کا کوئی ارادہ نہیں ہے، اس پر چیف جسٹس نے انہیں کہاکہ حکومت سے ہدایات لیکر 2 ہفتوں میں عدالت کو بتائیں، بعد میں سماعت کو ملتوی کردیا گیا۔ہالی ووڈ …این جی ٹی…ہالی ووڈ کی صفِ اول کی اداکارہ ریز ودر اسپون کی نئی ایکشن کامیڈی فلم ’دِس مینز وار‘کا ٹریلر جاری کردیا گیا ہے۔ہدایتکار ایم سی جی کی اس فلم میں ریز ودر اسپون کیساتھ کرس پائن اور ٹام ہارڈی مرکزی کردار ادا کررہے ہیں۔This Means Warنامی اس فلم میں دو سی آئی ایجنٹس اور بہترین دوستوں کو ایک ہی لڑکی کی محبت میں گرفتار دکھایا گیا ہے جو بعد ازاں ناصرف انکی دوستی بلکہ پیشہ ورانہ امور پر بھی اثر انداز ہونے لگتا ہے۔70ملین ڈالر کی لاگت سے تیار ہونے والی یہ فلم14فروی کو دنیا بھر میں نمائش کے لیے پیش کی جارہی ہے۔سکھر… ق لیگ کے سربراہ چودھری شجاعت حسین نے کہا ہے کہ قبل ازوقت انتخابات نہیں دیکھ رہے لیکن ایسا ہوبھی سکتاہے۔پیپلزپارٹی سے انتخابات میں سیٹ ایڈجسٹمنٹ ہوگی۔ پیرپگاراکی تعزیت کے لئے پیرجوگوٹھ روانگی سے قبل سکھرائیرپورٹ پر میڈیا سے بات کرتے ہوئے چودھری شجاعت حسین نے کہا کہ متحدہ کے لوگ سپریم کورٹ میں وزیراعظم کے ساتھ نہیں تھے لیکن رات کے عشائیے میں شریک تھے۔انہوں نے کہا کہ الیکشن چاہے اگلے ماہ ہوں ہم تیار ہیں ، آئندہ انتخابات میں پیپلزپارٹی کے ساتھ سیٹ ایڈجسٹمنٹ ہوگی۔انہوں نے کہا کہ عمران خان سے ہمیں کوئی خطرہ نہیں۔انہوں نے کہا کہ نوازشریف نے مسلم لیگ کو یکجا کرنے کے لئے پہلے پیر پگارا کی کون سی بات مانی تھی جو اب مانیں گے۔میڈرڈ…این جی ٹی…بچوں کوبیما ریوں اور بُرے اثر ات سے بچا نے کے لیے تو اکثر بزرگوں سے د َ م کر وایا جا تا ہے لیکن اسپین میں ہزاروں افراد پا لتو جا نوروں پر دَم کر وانے چر چ پہنچ گئے ہیں ۔اسپین کے شہر میڈرڈ میں ہزاروںشہری اپنے کتوں ،بلّیوں،خر گوش حتی کے کچھو وں کو بھی منفر د اندازکے ملبوسات پہنا کر San Anton Church کے با ہر جمع ہو ئے جہاں پا دری نے ان جا نوروں پر مقد س پا نی کا چھڑ کا ئو کیا ۔مقامی عقیدے کے مطا بق اس رسم سے جا نور بیماریوں سے محفو ظ اور لمبی عمر تک زندہ رہتے ہیں ۔لندن…این جی ٹی…28سالہ خاتون نے انٹارکٹیکا میں کائٹ اسکائی(Kite Ski) کے ذریعے 100کلومیٹر کا فا صلہ طے کر کے عالمی ریکارڈ قائم کر دیا۔برف کی چادر اوڑھے انٹارکٹیکا میں اس نوجوان خاتون نے شدید سردی کا مقابلہ کر تے ہو ئے اپنے معاون کے ساتھکائٹ اسکائی کے ذریعے انتہائی تیز رفتاری سے 7گھنٹے اور 55منٹ میں 100کلومیٹر کا فا صلہ طے کر کے یہ کارنامہ سر انجام دیا جسے گینز بک آف ورلڈ ریکارڈ میں بھی شامل کر لیا گیا ہے۔لندن…این جی ٹی…کنسولز والے وڈیو گیمز کھیلنے کے لیے ریموٹ کنٹرول درکار ہوتا ہے جس کے ذریعے بچے اور بڑے سبھی اپنے وڈیو گیم کردار کو اِدھر سے اِدھر گھماتے اور چھلانگیں لگواتے نظر آتے ہیں۔کنسولز پر مبنی وڈیو گیمز کی مقبولیت کو مدِ نظر رکھتے ہوئے حال ہی میں گنیز انتظامیہ نے اپنے گیمرز ایڈیشن کے اجراء کے موقع پردنیا کا سب سے بڑا وڈیو گیم کنٹرولر تیار کرواکے لندن کے لیور پول اسٹیشن پر نمائش کے لیے پیش کردیا ہے۔نیدر لینڈز کے انجینئرنگ یونیورسٹی میں زیرِ تعلیم برطانوی طالبعلم23سالہ بین ایلن کا اپنے ساتھیوں کی مدد سے تیار کیا گیا یہ کنٹرولر 12فٹ چوڑا،5فٹ3انچ بڑا اور1فٹ 8انچ موٹا ہے۔ 265پونڈ(114کلوگرام)وزنی اس کنٹرولر کی تیاری میں5ماہ کا عرصہ لگا ہے جبکہ اس پر4ہزار پائونڈ لاگت آئی ہے۔ایک عام وڈیو گیم کنٹرولر سے 30گنا بڑا پیروں کی مدد سے استعمال کیا جانے والے یہ کنٹرولر باقاعدہ طور پر گنیز کی جانب سے دنیا کا سب سے بڑا کنٹرولر تسلیم کیا گیا ہے اور اسے گنیز ورلڈ ریکارڈ گیمرز ایڈیشن کا حصہ بھی بنایا گیا ہے۔نئی دہلی… امریکی نمائندہ خصوصی مارک گروسمین کا کہناہے کہ پاکستان جب اور جہاں چاہے گا، مذاکرات دوبارہ شروع کرنے کو تیار ہیں۔ نئی دلی پہنچنے بھارتی سیکریٹری خارجہ سے ملاقات کے بعد صحافیوں سے گفتگو کرتے ہوئے مارک گراسمین کاکہنا تھا کہ حکومت اور پاکستانی پارلیمنٹ نے تعلقات کے جائزے کیلئے وقت مانگا ہے، امریکا پاکستان کی جانب سے تعلقات کے جائزے کی خواہش کا احترام کرتے ہیں، امریکی نمائندہ خصوصی مارک گروسمین کا کہناہے کہ پاکستان جب اور جہاں چاہے گا، مذاکرات دوبارہ شروع کرنے کو تیار ہیں۔لاہور… وزیراعظم یوسف رضا گیلانی نے کہاہے کہ ڈکٹیٹر دس دس سال اقتدار میں رہ کرکرپشن اورمہنگائی ختم کرنے کانعرہ لگانے کے باوجود کچھ بھی نہیں کرسکے اب ان کی واپسی کاکوئی امکان نہیں۔ ان کاکہناہے کہ اپوزیشن اپنا کام کررہی ہے اورجبکہ حکومت عوام کے دئیے ہوئے مینڈیٹ کے مطابق چلے گی۔ لاہور کالج برائے خواتین یونیورسٹی کے کانووکیشن سے خطاب اورمیڈیا سے گفتگو میں وزیراعظم نے کہاکہ کرسی صرف اللہ تعالیٰ کی مضبوط ہوتی ہے۔ہر ادارے کو اپنے دائرہ کار میں رہ کرکام کرنا ہوگا۔ہم نے آئین بحال کرکے اداروں کومضبوط کیا، میراسپریم کورٹ میں پیش ہونا یہ ظاہر کرتاہے کہ ہم عدلیہ کی عزت کرتے ہیں۔ انہوں نے کہاکہ نیٹوحملے کے بعد سپلائی لائن بند کردی پارلیمنٹ کے مشترکہ اجلاس میں نیٹوسپلائی کی بحالی کے بارے میں جوفیصلہ ہوگا اس پر عمل کریں گے نہ کہ کسی اورملک کے کہنے پر۔ انہوں نے مزید کہا کہ 3400میگاواٹ بجلی سسٹم میں شامل کی ہے چھ ماہ میں گیس کے مسئلے کابھی حل ہوجائیگا۔تنقید کرنیوالے جتنے بھی ڈکٹیٹرآئے مہنگائی اورکرپشن ختم نہیں کرسکے، اب ان آمروں کوکوئی یادنہیں کررہا۔ بعد ازاں وزیراعظم نے نمایاں پوزیشن حاصل کرنیوالی طالبات میں میڈل اوراسناد بھی تقسیم کیں۔لاہور… لاہور کے علاقے شفیق آباد میں دیرینہ دشمنی پر دو بھائیوں کو فائرنگ کر کے قتل کر دیا گیا۔ شادباغ بھگت پورہ کے رہائشی ارشد اور شہزاد مویشیوں کے بیوپاری تھے۔ دونوں شفیق آباد چراغ پارک میں واقعہ اپنی بھینسوں کے باڑے میں رہتے تھے جہاں جمعہ کے روز نامعلوم افراد نے انہیں سروں میں گولیاں مار کر قتل کر دیا۔ دوہرے قتل کی واردات کا علم اس وقت ہوا جب مقتولین کی ملازمہ ان کے کمرے میں گئی۔ جائے وقوعہ سے مقتولین کا ملازم بگا غائب ہے۔ ورثا نے الزام لگایا ہے کہ دونوں بھائیوں کو مخالفین شانی اور مانی کے ساتھیوں نے قتل کیا ہے۔پشاور… اجتماعی زیادتی کا شکار لڑکی عظمی ایوب نے بچی کو جنم دیا ہے، عظمیٰ ایوب کو ایک سال قبل ضلع کرک کے علاقہ تخت نصرتی میں مبینہ طور پہ اجتماعی زیادتی کا نشانہ بنایا گیا تھا جیو نیوز سے گفتگوں میں عظمیٰ ایوب کا کہنا تھا کہ ان کا کیس عدالت میں ہے اور وہ آخری دم تک انصاف کے حصول کے لئے لڑے گی۔ عظمی ایوب کو ایک سال قبل ضلع کرک کے علاقہ تخت نصرتی میں مبینہ طور پہ اجتماعی زیادتی کا نشانہ بنایا گیا جس کا الزام عظمیٰ کے خاندانی مخالفین اور تخت نصرتی پولیس کے بعض اہلکاروں پر لگایا گیا۔ پشاور ہائی کورٹ نے اس واقعہ کا ازخود نوٹس لیا جس کے بعد اب تک تین پولیس اہلکاروں سمیت چھ افراد کو گرفتار کیا گیا جاچکا ہے ۔مقدمہ کی پیشیوں کے دوران عظمیٰ ایوب کے بھائی عالزیب کو گذشتہ ماہ نامعلوم افراد نے فائرنگ کرکے جاں بحق کردیا تھا عظمیٰ کے مطابق اب بھی بھی مخالفین کی طرف سے دھمکیاں مل رہی ہیں اور اُس کی زندگی غیر محفوط ہے ۔لاہور… پنجاب اسمبلی کا اجلاس جمعہ کے روز بھی ڈیڑھ گھنٹے سے زیادہ جاری نہ رہ سکا۔ لاہور میں گوشہ امن گرانے کے معاملے پر بولنے کی اجازت نہ ملی تو اقلیتی رکن نے کورم کی نشاندہی کر کے اجلاس 23 جنوری تک ملتوی کرا دیا۔پنجاب اسمبلی کا اجلاس ڈیڑھ گھنٹے تاخیر سے شروع ہوا۔ محکمہ اطلاعات و ثقافت کے بارے میں وقفہ سوالات کے دوران اپوزیشن نے ملازمتوں کے سلسلے میں جنوبی پنجاب کے ساتھ امتیاز برتنے پر حکومت کو تنقید کا نشانہ بنایا۔ صوبائی وزیر ندیم کامران کا کہنا تھا کہ پورے صوبے میں میرٹ کے مطابق ملازمتیں دی جاتی ہیں۔ اپوزیشن رکن شہزاد الہٰی نے لاہور میں گوشہ امن گرانے کے معاملے پر بولنا چاہا تاہم اسپیکر نے انہیں روک دیا۔ اقلیتی رکن کا کہنا تھا کہ انہیں بات نہ کرنے دی گئی تو ایوان نہیں چلے گا۔ شہزاد الٰہی کی نشاندہی پر کورم پورا نہ نکلا جس پر اجلاس ملتوی کر دیا گیا۔دبئی … انٹرنیشنل کرکٹ کونسل نے ٹیسٹ کرکٹ کے کھلاڑیوں کی نئی عالمی درجہ بندی جاری کر دی، بیٹنگ میں سری لنکا کے کمار سنگاکار ا، باؤلنگ میں جنوبی افریقہ کے ڈیل سٹین اور آل راؤنڈرز میں بنگلہ دیش کے شکیب الحسن بدستور سرفہرست، بیٹنگ کے شعبے میں یونس خان دو درجے ترقی کے بعد چوتھے نمبر پر آ گئے، انگلینڈ کے خلاف تباہ کن باؤلنگ کرنے والے سعید اجمل باؤلنگ کے شعبے میں تیسرے نمبر پر آ گئے۔ آئی سی سی کے اعلامیے کے مطابق دبئی ٹیسٹ کے اختتام پر ٹیسٹ کرکٹ کے کھلاڑیوں کی نئی عالمی درجہ بندی جاری کر دی گئی ہے جس کے مطابق بیٹنگ کے شعبے میں سری لنکا کے کمار سنگاکارا پہلے، جنوبی افریقہ کے جیک کیلس دوسرے، ابراہم ڈی ویلیئرز تیسرے، پاکستان کے یونس خان دو درجے ترقی کے بعد چوتھے، انگلینڈ کے الیسٹر کک پانچویں، جوناتھن ٹراٹ چھٹے، ای این بیل ساتویں، سری لنکا کے تھیلان سمارا ویرا آٹھویں، بھارت کے سچن ٹنڈولکر نویں اور آسٹریلوی کپتان مائیکل کلارک دسویں نمبر پر ہیں۔ پاکستانی کپتان مصباح الحق چار درجے ترقی کے بعد 13ویں، اظہر علی 24ویں، محمد حفیظ 30ویں اور توفیق عمر 32ویں نمبر پر آ گئے۔ باؤلنگ کے شعبے میں جنوبی افریقہ کے ڈیل سٹین پہلے، انگلینڈ کے جیمز اینڈرسن دوسرے، پاکستان کے سعید اجمل دبئی ٹیسٹ میں تباہ کن باؤلنگ کے باعث آٹھ درجے ترقی کے بعد تیسرے نمبر پر آ گئے ہیں۔ انگلینڈ کے گریم سوان چوتھے، سٹیورٹ براڈ پانچویں، آسٹریلیا کے پیٹر سڈل چھٹے، بین ہیلفنہاس ساتویں، جنوبی افریقہ کے مورنی مورکل آٹھویں، بھارت کے ظہیر خان نویں اور بنگلہ دیش کے شکیب الحسن دسویں نمبر پر ہیں۔ پاکستان کے عبدالرحمن 14ویں، عمر گل 15ویں، اعزاز چیمہ 40ویں، جنید خان 52ویں اور محمد حفیظ 56ویں نمبر پر ہیں۔ آل راؤنڈرز میں بنگلہ دیش کے شکیب الحسن پہلے، جنوبی افریقہ کے جیک کیلس دوسرے، نیوزی لینڈ کے ڈینیل ویٹوری تیسرے، انگلینڈ کے سٹیورٹ براڈ چوتھے، آسٹریلیا کے شین واٹسن پانچویں، انگلینڈ کے گریم سوان چھٹے، ٹم برسنن ساتویں، جنوبی افریقہ کے ڈیل سٹین آٹھویں، آسٹریلیا کے پیٹرسڈل نویں اور مچل جانسن دسویں نمبر پر ہیں۔واشنگٹن…جنگ نیوز… امریکا میں پاکستان کے سابق سفیرحسین حقانی کی اہلیہ اور پیپلزپارٹی کی رکن قومی اسمبلی فرح ناز اصفہانی نے کہاہے کہ ایک امریکی شہری کو انصاف کے تقاضے روندنے کے لیے پاکستان آنے اور جانے کی اجازت مل گئی ہے ،میرے محب وطن شوہر کو غدار ثابت کرنے کی کوششیں کی جارہی ہیں۔ جمعہ کوسماجی رابطے کی ویب سائٹ” ٹوئٹر“ پرجاری کیے گئے اپنے ایک پیغام میں فرح ناز اصفہانی نے کہاکہ حسین حقانی ایک محب وطن پاکستانی ہیں اور انہوں نے امریکا سے تعلقات کی بہتری میں اہم کردار اداکیا ہے۔انہوں نے کہاکہ ایک امریکی شہری کو انصاف کے تقاضے روندنے کے لیے پاکستان آنے اور جانے کی اجازت مل گئی ہے ۔انہوں نے کہاکہ میرے محب وطن شوہر کو غدار ثابت کرنے کے لیے کوششیں کی جارہی ہیں۔پیرس… افغانستان میں چارفرانسیسی اہل کاروں کی ہلاکت اور 16 کے زخمی ہونے کے بعد فرانس نے افغانستان میں اپنا فوجی آپریشن بند کردیا۔ نیٹو ترجمان اور افغان حکام کے مطابق مشرقی افغانستان کے ضلع Tagab میں افغان فوجی کی وردی میں ملبوس ایک شخص نے فائرنگ کرکے 4 ایساف اہلکاروں کو ہلاک اور متعدد کوزخمی کردیا جس کے بعد فرانسیسی صدر نکولس سرکوزی نے اعلان کرتے ہوئے افغانستان میں جاری جوائنٹ آپریشن، اور تمام ٹریننگ کو معطل کردیا ہے۔ ان کاکہناہے کہ وہ جلد ازجلد انخلا کا سوچ رہے ہیں۔ سرکوزی کے مطابق فرانسیسی فوج اپنے حامیوں کے ساتھ ہے لیکن انہیں اپنے کسی اہلکار کی ہلاکت یا زخمی ہونا قبول نہیں۔ انہوں نے فوری طور پر وزیر دفاعGerard Longuet کو افغانستان روانہ کردیا ہے۔رملہ…جنگ نیوز…تھائی لینڈ نے باضابطہ طورپر آزاد فلسطینی ریاست کا وجود تسلیم کرنے کا اعلان کردیا۔ فلسطین نے بنکاک کے اقدام کو سراہتے ہوئے اسے اہم پیش رفت اور کامیابی قرار دیا ہے ۔ غیر ملکی خبررساں ادارے کے مطابق فلسطینی اتھارٹی کی جانب سے جاری ہونیوالے بیان میں کہا گیا ہے کہ اقوام متحدہ میں فلسطینی وفد کو تھائی حکومت کی جانب سے ایک باضابطہ خط موصول ہوا ہے جس میں فلسطینی ریاست کے وجود کو تسلیم کرتے ہوئے کہا گیا ہے کہ ہم نیویارک میں اقوام متحدہ کے تمام مستقل اور مبصر مشنز کو باضابطہ طور پر اپنے اس اقدام سے آگاہ کردینا چاہتے ہیں ۔خط میں مزید کہا گیا ہے کہ تھائی حکومت فلسطینی ریاست کے وجود کو 1967ء کی جنگ سے قبل کی لائنز کے مطابق تسلیم کرتی ہے ۔ دریں اثناء فلسطینی اتھارٹی کے قائم مقام وزیر خارجہ ریاض الملیکی نے تھائی لینڈ کے اس اقدام کو سراہتے ہوئے کہا ہے کہ رواں سال تھائی لینڈ وہ پہلا جنوب مشریق ایشیائی ملک ہے جس نے فلسطینی ریاست کے آزاد وجود کو تسلیم کیا ہے اور یہ ہمارے لئے سفارتی سطح پر نئی بڑی کامیابی ہے انہوں نے کہا کہ تھائی لینڈ وہ 131واں ملک ہے جس نے فلسطینی ریاست کو تسلیم کیا ہے فلسطینی صدر محمود عباس نے بھی اپنے بیان میں کیا ہے کہ ہم تھائی حکومت کے شکر گزار ہیں انہوں نے کہا کہ سفارتی تعلقات کے لئے سرکاری طریقہ کار شروع ہوچکا ہے ۔اسلام آباد…میموگیٹ کے مرکزی کردار منصوراعجاز نے معاملے کی تحقیقات کرنے والی پارلیمانی کمیٹی میں اپنی طلبی پر تحفظات کا اظہار کیا ہے ، اس حوالے سے ان کے وکیل اکرم شیخ نے اٹارنی جنرل سے بھی تبادلہ خیال کیاہے۔ ذرائع نے جیونیوز کو بتایاہے کہ سپریم کورٹ میں اکرم شیخ اور اٹارنی جنرل مولوی انوارالحق میں منصوراعجاز سے متعلق تبادلہ خیال ہوا، اس گفتگو میں پارلیمانی کمیٹی میں منصوراعجاز کی طلبی کے قانونی جواز پر بات ہوئی۔ کمیٹی نے 26 جنوری کو منصوراعجاز کو طلب کررکھا ہے، قومی سلامتی امور سے متعلق اس پارلیمانی کمیٹی نے منصوراعجاز ، حسین حقانی کے تحریری جوابات 23 جنوری تک طلب کررکھے ہیں۔ کمیٹی نے اٹارنی جنرل سے بھی بلیک بیری ڈیٹا سے متعلق رابطوں کی تفصیلات مانگ رکھی ہیں۔ میموگیٹ کمیشن نے منصوراعجاز کو 24 جنوری کو بلارکھا ہے، ذرائع کا کہناہے کہ منصور اعجاز، پارلیمانی کمیٹی میں پاکستان آنے پر اپنی طلبی سے متعلق درپیش تحفظات پر اپنے وکیل سے بات بھی کریں گے۔کراچی … نادرا کے تحت سندھ میں خواجہ سراوٴں کے شناختی کارڈ بنانے کیلئے 28 جنوری کو خصوصی موبائل سینٹرز قائم کئے جائیں گے۔ خواجہ سرا ولدیت میں اپنے گرو کا نام بھی لکھوا سکیں گے۔ خواجہ سراوٴں کاکہناہے کہ اب وہ ووٹ بھی ڈالیں گے اور الیکشن بھی لڑیں گے۔ الیکشن کمیشن سندھ کے دفتر میں ہونے والے اجلاس میں ڈی جی الیکشن کمیشن، نادرا، محکمہ سماجی بہبود اور خواجہ سراوٴں کی تنظیم” جیا“ کے نمائندوں نے شرکت کی۔ اجلاس میں سپریم کورٹ کے احکامات کی روشنی میں خواجہ سراوٴں کے شناختی کارڈ کے اجراء اور انتخابی فہرستوں میں ان کے ناموں کے اندراج میں حائل رکاوٹوں کا جائزہ لیا گیا۔ ڈی جی الیکشن سید شیر افگن نے جیو نیوز کو بتایا کہ 28 جنوری کو سندھ کے تمام اضلاع میں خواجہ سراوٴں کی رجسٹریشن کیلئے موبائل کیمپ قائم کئے جائیں گے اور خواجہ سرا اپنے گرو کا نام بھی ولدیت کے خانے میں لکھوا سکیں گے، لیکن اگر کوئی اپنے والد کانام لکھوانا چاہے تو اسے والد کے شناختی کارڈ کی شرط لاگو رہے گی۔ اجلاس میں خواجہ سراوٴں کو تاکید کی گئی کہ وہ اپنے شناختی کارڈ، تعلیمی اسناد اور دیگر دستاویز میں ایک ہی نام اندراج کروائیں۔ اس موقع پرجیاکی صدر بندیا رانا نے بتایا کہ سندھ میں 17 ہزار خواجہ سرا ہیں، رجسٹریشن کاکام سست روی کا شکار ہے لیکن اب امیدہے کہ شناختی کارڈ کے حصول میں رکاوٹیں دور ہوجائیں گی۔ بندیا رانا نے کہا کہ شناختی کارڈ حاصل کرکے ان کی برادری ووٹ بھی دے گی اور انتخابات میں بھی حصہ لے گی۔کراچی…سندھ اسمبلی میں اسپیکرکی رِٹ کوچیلنج کردیاگیا۔نیشنل پیپلزپارٹی کے رکن مسرورجتوئی نے سندھ کی تقسیم اورصوبائی سرحدوں کو آئینی تحفظ دینے کی قراردادپیش کرنے کی اجازت نہ ملنے کے باوجود قرارداد ایوان میں پڑھ دی۔مسرورجتوئی نے قراردادمیں آئین کے آرٹیکل239کی ذیلی شق 4کا حوالہ دیا۔متن پڑھتے ہوئے انہوں نے کہا کہ آئین میں سندھ کی سرحدوں کوآئینی تحفظ فراہم کیاگیاہے۔قراردادمیں حکومت سندھ سے سفارش کی گئی کہ وفاقی حکومت،قومی اسمبلی اور دیگر وفاقی اداروں کو واضح کردیں کہ سندھ اسمبلی آئین کے آرٹیکل 239 میں کسی ترمیم کوبرداشت نہیں کیا جائے گا۔ قرارداد پیش کئے جانے کے دوران اوربعد میں اسپیکرسندھ اسمبلی نثار کھوڑوخاموش رہے۔ایوان ڈیسکیں بجنے سے گونج اٹھااوراسپیکر منہ تکتے رہ گئے۔اسلام آباد … وفاقی کابینہ کی اقتصادی رابطہ کمیٹی کا اجلاس اسلام آباد میں جاری ہے جس میں قدرتی گیس کی فراہمی بہتر بنانے کے اقدامات پر غور کیا جارہا ہے۔ وفاقی وزیر خزانہ حفیظ شیخ کی زیر صدارت ای سی سی کے اجلاس میں ایل این جی ٹرمینل کو ٹیکس میں 5 سال کی چھوٹ دینے پر غور کیا جارہا ہے ، اجلاس میں کم، بی ٹی یو والی گیس کی تلاش پر اسے 10 برس کی ٹیکس ہالیڈے دینے کی تجویز بھی زیر غور ہے۔اسلام آباد … وفاقی وزیر قانون و انصاف مولا بخش چانڈیو نے کہا ہے کہ صدر آصف زرداری کسی کے کہنے پر اقتدار نہیں چھوڑیں گے، انہیں اللہ اور عوام نے اختیار دیا ہے۔ اسلام آباد میں جیو نیوز کے نمائندے ارشد وحید چوہدری سے بات کرتے ہوئے وفاقی وزیر قانون کا کہنا تھا کہ فرمائشی پروگرام نہیں چلے گا، پیپلز پارٹی بہت سے لوگوں پر گراں گزرتی ہے، یہی وجہ ہے کہ ذوالفقار بھٹو اور بی بی کو شہید کیا گیا اور اب صدر زرداری پر دباوٴ ڈالا جارہا ہے، وہ آج پارٹی کے شریک چیئرمین نہ ہوں تو سب ٹھیک ہو جائے گا لیکن انہیں عوام نے منتخب کیا ہے۔ مولا بخش چانڈیو نے کہا کہ جمہوری حکومتوں کو ہمیشہ بحرانوں کا سامنا رہا ہے، بھاری بھرکم مینڈیٹ والوں نے کون سے بحران پیدا کیے تھے جو انہیں بھی ہٹا دیا گیا تھا۔ ایک سوال پر انہوں نے کہا کہ وزیر اعظم کی سپریم کورٹ میں پیشی کے بعد اب چیزیں ٹھیک ہو جائیں گی، لیکن پتہ نہیں آنے والے دنوں میں کیا ہو گا۔اسلام آباد … صدر آصف علی زرداری نے طویل اور گران قدر خدمات کے صلے میں پاک بحریہ کے سربراہ ایڈمرل آصف سندھیلہ کو نشان امتیاز ملٹری عطا کیا ہے۔ ایوان صدر میں منعقدہ تقریب کے دوران آرمی چیف کی صدر زرداری سے چائے پر صرف غیر رسمی بات چیت ہو ئی۔ایوان صدر سے جاری بیان کے مطابق نشان امتیاز ملٹری دینے کی تقریب میں چوہدری احمدمختارسمیت کئی وفاقی وزراء اور چیئرمین جوائنٹ چیفس آف اسٹاف سمیت تینوں سروسز چیف اور سینئر فوجی افسران شریک ہوئے۔ اس موقع پر پڑھے جانیوالے بیان میں کہا گیا کہ نیول چیف کو نشان امتیاز ملٹری ان کی طویل اور گراں قدر خدمات کے صلے میں عطا کیا جارہا ہے۔ ایڈمرل آصف سندھیلہ اس سے پہلے ہلال امتیاز ملٹری اور Chevalier de I,Ordre National de Merite بھی حاصل کر چکے ہیں۔ ادھر جیو نیوز کے ذرائع کے مطابق تقریب کے اختتام پر چائے کے دوران آرمی چیف جنرل اشفاق پرویز کیانی کی صدر زرداری سے غیر رسمی بات چیت ہوئی۔ اس دوران چیئرمین جوائنٹ چیفس آف اسٹاف کمیٹی، ائیرچیف، نیول چیف، وفاقی وزراء اور دیگر شرکاء بھی موجود تھے۔ اس موقع پر نیٹو حملے کے بارے میں پارلیمنٹ کی قومی سلامتی کمیٹی کی سفارشات پربھی تبادلہٴ خیال ہوا۔ صدر اور آرمی چیف کے درمیان ملکی معیشت اور پارلیمنٹ کی کارروائی سے متعلق بھی غیررسمی مشاورت ہوئی، تاہم آرمی چیف کی صدر زرداری سے علیحدگی میں کوئی ملاقات نہیں ہوئی۔اسلام آباد…وفاقی وزیر ریلوے غلام احمد بلور نے کہا ہے کہ وہ ریل گاڑی کو خود نہیں کھینچ سکتے، 400 انجن دے دیں، پھرخسارہ ہو تو گلے میں رسی ڈال کر بازاروں میں گھسیٹ لینا۔ وزیردفاع کا کہنا ہے کہ پی آئی اے کے جہاز بوڑھے ہوگئے ہیں اس لیے زیادہ خرچاکرتے ہیں۔ سینیٹ اجلاس میں وقفہ سوالات کے دوران ریلوے کی حالت زار پر وفاقی وزیر غلام احمد بلور نے کہاکہ ریلوے کے 494 انجنز میں سے 146 قابل استعمال ہیں، 4 سو انجن دے دیں، پھر خسارہ ہو تو انہیں گلے میں رسی ڈال کر بازاروں میں گھسیٹ لینا۔ وزیردفاع نے تحریری جواب میں سینیٹ کو بتایاکہ پی آئی اے کو گزشتہ برس روزانہ 7 کروڑ روپے سے زائد کا خسارہ ہوا، نئے طیارے لیز پر لے رہے ہیں جس سے صورت حال بہتر ہوجائے گی۔ وفاقی وزیرداخلہ رحمان ملک نے ایوان کو بتایاکہ ووٹرلسٹوں کی تیاری کے لئے نادرا کا عملہ دوگنا کردیاگیاہے جب کہ ترکی کے راستے یورپ داخل ہونے کی کوشش میں اب تک 12 پاکستانی ہلاک ہوئے ہیں۔ سینیٹر رضا ربانی نے ناروے کے انٹیلی جنس اہلکاروں کی پاکستان میں موجودگی کا معاملہ اٹھایا ،جس پر وفاقی وزیر داخلہ نے کہا کہ جاسوسی حکومتوں کی مرضی سے نہیں ہوتی،بلوچستان سے بھی کچھ غیر ملکی پکڑے گئے تھے جو جعلی دستاویزات پر یہاں آئے تھے۔وزیر داخلہ کا کہنا تھا کہ آئی بی اور آئی ایس آئی جاسوسوں کو پکڑنے کی ذمہ دار ہیں جو وزیر اعظم کے ماتحت ہیں۔ وہ ناورے کے جاسوس اہلکاروں سے متعلق تفصیلات حاصل کرکے ایوان میں پیش کریں گے۔اس سے پہلے جب اجلاس شروع ہوا تو متعلقہ وزراء کے نہ آنے پر چیئرمین سینیٹ نے سخت برہمی کا بھی اظہار کیا۔راولپنڈی … ٹرائل کورٹ نے اسلام آباد میں اراضی فراڈ کیس میں گرفتار مسلم لیگ ن کے ایم این اے انجم عقیل کی درخواست ضمانت پر سماعت مکمل کرکے فیصلہ محفوظ کرلیاہے ۔ پولیس فاوٴنڈیشن کے اراضی اسکینڈل میں گرفتار انجم عقیل کی درخواست ضمانت پر سماعت راولپنڈی میں اسپیشل جج سنٹرل کی عدالت نے کی۔ فریقین کے وکلاء کی بحث مکمل ہونے کے بعد فیصلہ 24 جنوری تک کیلئے محفوظ کرلیا گیا۔ انجم عقیل کی پولیس حراست سے فرار کیس کی سماعت بھی خصوصی عدالت میں کی گئی، ملزم کے اسپتال میں زیر علاج ہونے کی وجہ سے اسے حاضری سے رعایت دے دی گئی اور مزید سماعت 27 جنوری تک ملتوی کردی گئی۔لندن …پاکستانی نژاد امریکی تاجر منصور اعجاز نے پھر کہا ہے کہ انہیں پاکستانی حکام سے روزانہ دھمکیاں مل رہی ہیں، تاہم دورہ پاکستان کیلیے امریکا نے حمایت کی یقین دہانی کرادی ہے اور اگر انکے ساتھ کچھگڑ بڑ ہوا تو امریکی محکمہ خارجہ کا تعاون حاصل ہوگا۔ جیو نیوز سے خصوصی بات چیت کرتے ہوئے میمو گیٹ اسکینڈل کے حوالے سے شہرت حاصل کرنے والے منصور اعجاز نے بتایا کہ وہ میمو معاملے کی تحقیقات کرنے والے کمیشن کے سامنے شواہد پیش کریں گے لیکن ابھی یہ نہیں بتا سکتے کہ وہ پاکستان کب روانہ ہورہے ہیں۔ منصور اعجاز کا کہنا ہے کہ انہوں نے سابق سفیر کو پیش کش کی تھی کہ اگرحسین حقانی جھوٹ بولنا بند کردیں تو وہ سچ بولنا بند کردیں گے لیکن انہوں نے عمل نہیں کیا، منصوراعجاز کا کہنا ہے کہ یہ ایک ہائی پروفائل کیس ہے اور وہ ہائی پروفائل امریکی شہری ہیں، یقین ہے کہ ان کے ساتھ اگر کچھ غلط ہوا تو امریکی حکومت راست اقدام کرے گی۔اسلام آباد … بلوچستان کے بیشتر علاقوں میں کل بارش اور پہاڑوں پر برف باری کا امکان ہے جبکہ پنجاب، خیبر پختونخوا کے میدانی علاقوں اور سکھر ڈویژن میں شدید دھند رہے گی۔ محکمہ موسمیات کے مطابق اگلے چوبیس گھنٹوں میں ڈیرہ غازی خان، ڈیرہ اسماعیل خان ڈویژن میں بھی بارش کا امکان ہے جبکہ اتوار، پیر کو شمالی علاقہ جات اور گلیات میں برف باری کی توقع ہے۔ بالائی علاقوں میں سردی کی شدید لہرجاری ہے، کالام منفی 14 ڈگری کے ساتھ ملک کا سرد ترین مقام رہا۔ دیگر شہروں میں ریکارڈ کئے گئے درجہ حرارت میں مالم جبہ ،زیارت منفی 9 ، استور، کوئٹہ، راولاکوٹ منفی 8، ہنزہ منفی 7 ، دیر، گوپس منفی 6، مری منفی 5، اسلام آباد صفر ، پشاور 1، لاہور 2 اور کراچی میں کم سے کم درجہ حرارت 8 ڈگری سینٹی گریڈ رہا۔اسلام آباد … اقتصادی رابطہ کمیٹی نے شوگر ملوں سے مزید ایک لاکھ ٹن چینی خریدنے کا فیصلہ کیا ہے جبکہ ٹریکٹر پر جنرل سیلز ٹیکس کی شرح 16 سے کم کرکے 5 فیصدکردی گئی ہے۔ اسلام آباد میں اقتصادی رابطہ کمیٹی کے اجلاس کی صدارت وزیر خزانہ ڈاکٹر عبد الحفیظ شیخ نے کی۔ اجلاس میں فیصلہ کیا گیاکہ شوگر ملوں سے 3 لاکھ 78 ہزار ٹن چینی خریدنے کے فیصلے میں مزید ایک لاکھ ٹن کی توسیع کی جائے اور 4 لاکھ 78 ہزار ٹن چینی خریدی جائے۔ پہلے مرحلے میں شوگر ملوں کو 3لاکھ78 ہزار ٹن چینی کی قیمت جنوری کے آخر تک ادا کردی جائے گی۔ اجلاس میں فیصلہ کیا گیا کہ ٹریکٹر پر سیلز ٹیکس 16 سے کم کرکے 5 فیصد کیا جائے اور پھر آئندہ 3 سال میں تین مرحلوں میں اسے واپس 16 فی صد پر لایا جائے گا۔ اجلاس کے دوران کم پریشر والی گیس کی پرائسنگ پالیسی بھی منظور کی گئی اور فیصلہ کیا گیا کہ اسے نکالنے والی کمپنیوں کے لئے مراعات قانون کے مطابق ہوں گی۔ اجلاس میں ترکمانستان۔ افغانستان۔ پاکستان اور بھارت گیس پائپ لائن کے لئے گیس سیل پرچیز معاہدے پر ذیلی کمیٹی قائم کی گئی۔ اس کمیٹی میں وزیر پیٹرولیم ڈاکٹر عاصم حسین، وزیر پانی و بجلی نوید قمر، ڈپٹی چیئرمین منصوبہ بندی کمیشن ڈاکٹر ندیم الحق اور سیکریٹری خزانہ ڈاکٹر وقار مسعود شامل ہوں گے۔اسلام آباد … وزیراعظم یوسف رضا گیلانی نے آئی ٹی کے شعبے میں خدمات کے اعتراف میں ارفع کریم کے نام پر یادگاری ڈاک ٹکٹ جاری کرنے کی منظوری دیدی ہے۔ ترجمان وزیراعظم ہاوٴس کے مطابق وزیراعظم نے کم عمری میں آئی ٹی کے شعبے میں پاکستان کا نام روشن کرنے والی آئی ٹی ماہر ارفع کریم کے نام پر یادگاری ڈاک ٹکٹ ان کی آئی ٹی کے شعبے میں خدمات کے اعتراف میں جاری کرنے کی منظوری دی۔ ارفع کریم کا گزشتہ دنوں لاہور میں انتقال ہوگیاتھا۔اسلام آباد…وفاقی وزیر تجارت مخدوم امین فہیم کا کہنا ہے کہ تیرہ فروری کو ان کے بھارتی ہم منصب کے دورہ پاکستان سے دوطرفہ تجارت کوفروغ دینے میں مزیدپیش رفت ہوگی۔بھارت سے گاڑیوں کی درآمد پر بھی غور جاری ہے۔اسلام آبادمیں پریس کانفرنس میں مخدوم امین فہیم کاکہناتھاکہ امیدہے کہ یکم فروری کو ڈبلیو۔ٹی۔او سے 75پاکستانی مصنوعات کو یورپی منڈیوں تک ڈیوٹی فری رسائی کاپیکج منظورہوجائیگا۔انہوں نے بتایاکہ بھارت کے ساتھ تجارت کے فروغ کے لئے منفی اشیاء کی لسٹ فروری میں وفاقی کابینہ کو پیش کی جائے گئی۔ایک سوال کے جواب میں انہوں نے کہاکہ پاک افغان ٹرانزٹ ٹریڈکامعاہدہ جلدی میں کیاگیا،ا س کی وجہ سے اس میں کئی خامیاں ہیں۔کراچی … کے ای ایس سی ملازمین اور پولیس کے درمیان مذاکرات ناکام ہونے کے بعد ملازمین کے دھرنے پر پولیس نے لاٹھی چارج کیا ہے اور متعدد افراد کو حراست میں لے لیا۔ کراچی الیکٹرک سپلائی کارپوریشن کے ملازمین نے اپنے مطالبات کے حق میں گورنر ہاوٴس کے سامنے فوارہ چوک پر دھرنا دیا ہوا تھا جس کے باعث کئی گھنٹے سے ٹریفک معطل تھا۔ پولیس کی جانب سے مظاہرین کو ہٹانے پر پولیس اور مظاہرین میں تصادم ہوگیا جس کے بعد پولیس نے مظاہرین پر لاٹھی چارج کرکے انہیں منتشر کردیا اور کئی ملازمین کو حراست میں بھی لے لیا۔ پولیس نے فوارہ چوک کے اطراف کی سڑکوں پر ٹریفک کو بحال کردیا۔ لاہور … لاہور ہائی کورٹ نے توہین عدالت کے ایک کیس میں ڈائریکٹر جنرل ایل ڈی اے اور ڈائریکٹر لینڈ ریکوزیشن ایل ڈی اے کو توہین عدالت کے نوٹس جاری کردیئے۔ عدالت نے ریمارکس دیئے کہ عدالتی احکامات پر عملدرآمد ہر شخص پر لازم ہے اور عدالتی حکم نہ ماننے والے افسروں کو جیل جانا پڑیگا۔ عدالت کے روبرو فوزیہ خالد نے درخواست دائر کی تھی کہ عدالت کے حکم کے باوجود ایل ڈی اے نے درخواست گزار کو متبادل پلاٹ الاٹ نہیں کیا۔ عدالت نے سماعت کے بعد ایل ڈی اے کے افسروں کو 7 فروری کے لئے نوٹس جاری کرتے ہوئے جواب طلب کر لیا۔اسلام آباد…وفاقی وزیر اطلاعات و نشریات ڈاکٹر فردوس عاش اعوان نے کہا ہے کہ جب تک نئی ووٹر فہرستیں ہی دستیاب نہیں ہیں تب تک انتخابات کامطالبہ سیاسی نعرے تک ہی ہے۔ان کا کہنا ہے کہ الیکشن اپنے مقررہ وقت پر ہوں گے اور حکومت بھی اپنی ٹرم پورے گی انہوں نے یہ بات پارلیمنٹ ہاوٴس کے باہر میڈیا سے بات چیت کے دوران کی۔ڈاکٹر فردوس عاشق نے کہا کہ ابھی تک نادرا کا شفاف ووٹر فہرستوں کی تیاری کے لئے موٴثر سیٹ اپ قائم نہیں ہو سکا ،مسائل کا حل قبل از وقت انتخابات میں نہیں بلکہ حکومت کی مدت پوری کرنے میں ہے،تبدیلی صرف عوام کے ووٹ سے آئے گی۔انہوں نے کہا کہ الیکشن کمیشن کو مضبوط کرنے کے لئے اقدامات کئے جارہے ہیں۔ایک سوال پر انہوں نے کہا کہ اگر منصور اعجاز سے پریشان ہوتے تو اسے ویزا جاری نہ کرتے،دیکھیں گے کہ وہ عدالت میں کیا جادوگری دکھاتے ہیں۔وفاقی وزیر اطلاعات نے کہا کہ پارلیمنٹ کا مشترکہ اجلاس فروری کے پہلے ہفتے میں ہو گا جس میں نیٹو اور اتحادیوں سے روابط کے بارے نئی شرائط طے کی جائیں گی۔انہوں نے کہا کہ کرپشن کسی ایک شعبے میں نہیں تاہم ہم اسے کرپشن کی بجائے ادارہ جاتی کمزوری کہتے ہیں۔ اسلام آباد … قومی اسمبلی کی قائمہ کمیٹی قانون و انصاف نے الیکشن کمیشن کے دیگر ارکان کی مدت ملازمت اور مراعات چیف الیکشن کمشنر کے برابر کرنے کے بل کی منظوری دے دی ہے۔ اسلام آبادمیں نسیم چوہدری کی صدارت میں ہونیوالے اجلاس میں ضمنی انتخابات کے تحفظ کے لئے 20 ویں ترمیم کا جائزہ لیا گیااور اس حوالے سے 30 جنوری کو سیکریٹری الیکشن کمیشن اور اٹارنی جنرل کو طلب کرلیا گیا۔لاہور … پاکستان کے دورے پر آئے ہوئے بھارتی رکن پارلیمنٹ شترو گھن سنہا نے کہا ہے کہ کشمیر اور پانی سمیت دیگر مسائل کو بات چیت سے حل کرنا چاہئے، ڈائیلاک رکنے نہیں چاہئیں، چلتے رہنے چاہئیں۔ لاہور کے ایک ہوٹل میں فوڈ فیسٹیول کے افتتاح کے موقع پر میڈیا سے گفتگو کرتے ہوئے بھارت کے سینئر اداکار اور رکن پارلیمنٹ شترو گھن سنہا نے کہا کہ دونوں ممالک کے لوگ ایک دوسرے کو چاہتے ہیں، باہمی مسائل کو ڈائیلاک سے حل کرنا چاہئے۔ انہوں نے کہا کہ وہ گذشتہ 30 برس سے پاکستان آ رہے ہیں ، انہیں یہاں آ کر انتہائی خوشی محسوس ہوتی ہے، شترو گھن سنہا کا کہنا تھا کہ پاکستان اور بھارت کے درمیان ویزا میں آسانی اور تجارت کو فروغ ملنا چاہئے ، عوام کو اپنی حکومتوں کو مجبور کرنا چاہئے کہ وہ ڈائیلاگ کریں تاکہ مسائل حل کرکے آگے بڑھا جاسکے۔لاہور…اداکارہ میرا نے لاہور چڑیا گھر سے ہرن کے دو بچے گود لے لئے۔ میرا ہرن کے دونوں بچوں کے تمام اخراجات برداشت کریں گی۔جمعہ کے روز اداکارہ میرا نے لاہور کے چڑیا گھر میں ہرن کے دو بچوں کو ایک سال کے لئے گود لیا۔ میران نے ہرن کے بچوں کو پوپ کارن کھلائے اور گود میں اٹھایا۔ اس موقع پر میڈیا سے گفتگو میں اداکارہ میرا کا کہنا تھا کہ جنگلی حیات ماحول کو خوش گوار کرتے ہیں، انہوں نے جنگلی حیات سے اپنی محبت کا ثبوت دینے کے لئے ہی ہرن کے بچے گود لئے۔ ایک سوال کے جواب میں میرا کا کہنا تھا کہ وہ اپنے وعدے پر قائم رہتی ہیں، اگر شوٹنگ پر بیرون ملک جانا پڑا تو ان کا بھائی ہرن کے بچوں کا خیال رکھے گا۔پشاور…خیبر پختون خوا کے وزیر اطلاعات میاں افتخار حسین کا کہناہے کہ اگر شدت پسند عدم تشدد کا فلسفہ اپنا لیں تو وہ اپنے بیٹے کا خون معاف کر کے مذاکرات کے لئے تیار ہیں۔ پشاور یونیورسٹی میں عدم تشدد کے موضوع پرطلباء کو لیکچرد یتے ہوئے میاں افتخار کا کہنا تھا کہ عدم تشدد کا فلسفہ وقت کی اہم ضرورت ہے۔اور وہ عدم تشدد کے فلسفہ پر عمل پیرا ہیں۔ ان کا کہنا تھا کہ جب اے این پی برسر اقتدار آئی تو اس وقت بعض عناصر صوبہ میں متوازی حکومتیں بنانے کے لئے سرگرم تھے۔ جبکہ امریکا اور دیگر عناصر نے مذاکرات سے منع کیا تھا ۔لیکن اے این پی حکومت نے عدم تشدد کے فلسفے کو اپنائے رکھا جس کے باعث آج ملاکنڈ میں نسبتاًامن قائم ہے۔انھوں نے شدت پسند عناصر کو مشورہ دیتے ہوئے کہاکہ وہ عدم تشدد کا فلسفہ اپنائے تووہ اپنے بیٹے کا خون معاف کر کے بات چیت کے لئے تیار ہیں۔ لاہور … لاہور میں ہلال احمر کے دفتر سے چیئرمین زاہد بشیر کی ریکارڈ لے جانے کی کوشش کو منیجنگ کمیٹی نے ناکام بنا دیا، زاہد بشیراور منیجنگ کمیٹی کے درمیان تلخ کلامی بھی ہوئی۔ لاہور ہائی کورٹ کے حکم کے باوجود ہلال احمر کے چیئرمین زاہد بشیر ہلال احمر کے دفتر پہنچ گئے اور دفتری ریکارڈ ساتھ لے جانے کی کوشش کی، اس دوران چیئرمین منیجنگ کمیٹی لیاقت چشتی بھی پہنچ گئے اور زاہد بشیر کوریکارڈ لے جانے سے روک دیا، دونوں کے درمیان تکرار اور تلخ جملوں کا تبادلہ ہوا جس پر زاہد بشیر اپنی گاڑی چھوڑ کرساتھیوں کی گاڑی میں چلے گئے۔ ہائی کورٹ نے زاہد بشیرکو ادارے کے چیئرمین کی حیثیت سے کام کرنے سے روکا تھا، زاہد بشیر کی بطور چیئرمین تعیناتی کا نوٹی فکیشن7 جنوری کو جاری ہوا جبکہ8 جنوری کو اس تعیناتی کیخلاف درخواست دائرکی گئی تھی ۔اسلام آباد…وفاقی وزیرپٹرولیم ڈاکٹر عاصم حسین نے اعلان کیا ہے کہ پنجاب کی صنعتوں کو پیر سے گیس کی فراہمی شروع ہوجائے گی اور ہفتے میں تین دن گیس ملے گی۔اسلام آباد میں پریس کانفرنس کے دوران انہوں نے کہا کہ حکومت چاہتی ہے کہ پنجاب کی صنعتیں پھولے پھلیں اور عوام کو روز گار ملے۔ ڈاکٹر عاصم حسین کا کہنا تھا کہ پاکستان میں گیس کی قلت ہے۔ یومیہ چھ ارب مکعب فٹ گیس کی ضرورت ہے اور صرف 4.2 ارب مکعب فٹ گیس دستیاب ہے۔ انہوں نے کہا کہ گیس کے شعبے میں کارٹل بن چکے ہیں، جو اپنے مفادات کے لئے سارے عمل کو پٹری سے اتارنا چاہتے ہیں۔ ان کارٹلز میں ایل پی جی ، سی این جی اور صنعتی شعبے کے لوگ شامل ہیں ، یہ کارٹل اثرو رسوخ استعمال کرتے ہیں اور دھمکیاں دیتے ہیں ، لیکن حکومت ان کا مقابلہ کرے گی۔ وزیر پیٹرولیم نے بتایا کہ سوئی ناردرن گیس کے نقصانات 12.5 فیصد سے کم ہوکر 11.2 فیصد پر آگئے ہیں ، انہوں نے کہا کہ گیس چوروں کے خلاف کارروائی کی جائے گی۔ پشاور…فاٹا میں 92فیصد قبائلی عوام بجلی کا بل ادا نہیں کرتے۔ اور تو اور سرکاری محکمے بھی 75کروڑ روپے کے نادہندہ ہیں جبکہ وفاقی حکومت قبائلی علاقوں میں بجلی کی مد میں تین سال کے دوران ایک سو دو ارب روپے کی سبسڈی ادا کرچکی ہے۔ٹرائبل الیکڑک سپلائی کمپنی ذرائع کے مطابق فاٹا میں 92فیصد قبائلی عوام بجلی کا بل ادا نہیں کرتے۔ گھریلو صارفین کے ذمہ ٹیسکو کے سترہ ارب روپے سے زیادہ کے بقایاجات واجب الادا ہیں۔تجارتی صارفین کے ذمہ دو ارب ستائیس کروڑ صنعتی صارفین کے ذمہ تین ارب جبکہ زرعی صارفین کے ذمہ دوارب 71کروڑ روپے واجب الادا ہیں۔حیران کن طور پر 72سرکاری محکمے بھی ٹیسکو کے نادہندہ ہیں۔ جن کے ذمہ 75کروڑ روپے واجب الادا ہیں۔قبائلی علاقوں میں واٹر اینڈ پاور ڈپارٹمنٹ کے ذمہ پندرہ کروڑ ستر لاکھ جبکہ ورکس اینڈ سروسز ڈپارٹمنٹ کے ذمہ آٹھ کروڑ چالیس لاکھ روپے واجب الادا ہیں۔ذرائع کے مطابق وفاقی حکومت گزشتہ تین سال کے دوران بجلی کی مد میں ایک سو دو ارب روپے سبسڈی ادا کرچکی ہے۔پشاور…پولیو کے خاتمہ میں ناکامی کے بعدپاک افغان سرحد پر پولیو ٹیمیں تعینات کردی گئی ہیں۔سیکریٹری ایڈمنسٹریشن فاٹا عابد مجید کے مطابق خیبر پختون خوا اور قبائلی علاقوں میں پولیو کیسز میں اضافہ پر پولیو ٹیمیں پاک افغان سرحد پر ہر وقت موجود رہیں گی۔ جو افغانستان سے آنے والے پانچ سال تک کے بچوں کو انسداد پولیو کے قطرے پلائیں گے۔ سیکریٹری ایڈمنسٹریشن نے بتایا کہ سال دوہزار گیارہ میں خیبر پختونخوا میں 76 پولیو کیسز رجسٹر ہوئے تھے۔ جس میں قبائلی علاقوں کے بھی اٹھارہ بچے شامل ہیں۔ پشاور … مبینہ اجتماعتی زیادتی کا نشانہ بننے والی کرک کی خاتون عظمی ایوب کواس کی نومولود بیٹی حوالے کر دی گئی ہے۔ ڈی آئی جی انوسٹی گیشن محمد ادریس خان کی موجودگی میں بچی کو ماں کے سپرد کیا گیابچی کی ولادت کے بعد ایک این جی او کے اہلکار بچی کو ساتھ لے گئے تھے عظمیٰ ایوب نے جیو نیوز کو بتایا کہ اس نے بچی کو نہیں دیکھا۔ بعد ازاں ڈی آئی جی انوسٹی گیشن کی موجودگی میں بچی ماں کے حوالے کر دی گئی، دوسری جانب ایس ایس پی انوسٹی گیشن کوہاٹ عتیق وزیر نے کہا ہے کہ بچی کے ڈی این اے ٹیسٹ سے مجرموں کی گرفتاری میں مدد ملے گی۔ مری … ملکہ کوہسار مری میں برف باری کے باعث ایکسپریس وے پر مسیاڑی سے جھیکا گلی تک ٹریفک جام ہو گیا۔مری میں آج شام 2 انچ برف پڑی جس سے سیاحوں نے ملکہ کوہسار کا رخ کیا، پھسلن اور کئی گاڑیوں کو حادثات کے باعث سیکڑوں گاڑیاں پھنس گئیں اور تقریبا 10 کلومیٹر سے بھی زیادہ لمبی قطاریں لگ گئی ہیں۔ مری میں اب تک موسم سرما کے ساڑھے 4 فٹ برف پڑ چکی ہے۔ سینئر ٹریفک آفیسر اشتیاق شاہ نے جیو نیوز کو بتایا کہ مری ایکسپریس وے پر برف ختم کرنے کے لئے نمک پاشی کردی گئی ہے، ٹریفک کا بہاوٴ برقرار رکھنے کے لئے مری ایکسپریس وے پر ایک طرف کی ٹریفک چلائی جارہی ہے جبکہ ٹریفک وارڈنز کی تعداد میں اضافہ کردیا گیا ہے۔ اشتیاق شاہ کا کہنا ہے کہ برف کی وجہ سے پھسلن ہے، سیاح ایکسپریس وے کی بجائے فی الحال پرانا راستہ استعمال کریں۔کراچی…کراچی تا عراق، فیری سروس کیلئے لائسنس چند دنوں میں دیا جا رہا ہے جبکہ آئندہ الیکشن میں متحدہ قومی موومنٹ پورے ملک سے، بدلو پاکستان کے نعرے کے ساتھ حصہ لے گی۔وفاقی وزیربابر خان غوری نے منوڑہ میں ایک تقریب سے خطاب کرتے ہوئے کہا کہ آئندہ چند روز میں کراچی عراق فیری سروسکیلئے لائسنس جاری کردیا جائے گا۔ انہوں نے بتایا کہ منوڑہ کیماڑی فیری سروس دو جہازوں کے ذریعے اسی ماہ کے اختتا م سے شروع کی جا رہی ہے۔دوسری طرف شپنگ ذرائع کے مطابق فیری کا روٹ کراچی، بندرعباس، ایرانی جزیرہ کیش تا بصرہ ہونے کا امکان ہے اور ابتدائی طور پر ایک جہاز سے اس سروس کا آغازکیا جا سکتا ہے، بابر غوری نے مزید کہا کہ متحدہ قومی موومنٹ نے منوڑہ اور بابا بھٹ جزائر پر ووٹ نہ ملنے کے باوجود پینے کا صاف پانی پہنچا دیا ہے۔ ان کا کہنا تھا کہ کراچی میں بجٹ تعمیر میں استعمال بھی ہوا جبکہ اندرون سندھ عوام کو پوچھنا چاہیے کہ اربوں روپے کا ترقیاتی بجٹ وہاں کیوں نہیں لگ رہا۔ انہوں نے کہا کہ صدر اور حکومت سے کراچی میں شہری حکومت کی جلد بحالی کیلئیگفتگو کی جاری ہے۔راولپنڈی … دفاع پاکستان کونسل نے بھارت کو پسندیدہ ترین ملک قرار دینے کے فیصلے کو مسترد کر دیا ہے، عوامی مسلم لیگ کے سربراہ شیخ رشید احمد نے کہا ہے کہ کونسل کا 22 جنوری کو لیاقت باغ راولپنڈی میں ہونے والا جلسہ تاریخی ہو گا۔لال حویلی راول پنڈی میں دفاع پاکستان کونسل کے سربراہی اجلاس کے بعد میڈیا کو بریفنگ دیتے ہوئے شیخ رشید کا کہنا تھا کہ کونسل بھارت کو پسندیدہ ملک قرار دینے کی نہ صرف مذمت کرتی ہے بلکہ اس فیصلے کو مسترد بھی کرتی ہے۔ جمعیت علمائے اسلام (س) کے امیر مولانا سمیع الحق نے کہا ہے کہ حکومت دوبارہ شروع ہونے والے ڈرون حملوں کے خلاف آواز اٹھائے، اگر نیٹو سپلائی بحال کی گئی تو پورے ملک میں شدید احتجاج کریں گے۔ امیر جماعت الدعوة حافظ سعید نے کہا کہ لیاقت باغ کا جلسہ عوام کی آواز بنے گا۔ اجلاس میں مسلم لیگ ضیاء کے سربراہ اعجاز الحق، مولانا احمد لدھیانوی، مولانا عصمت اللہ سمیت دیگر سیاسی و مذہبی قائدین نے شرکت کی۔ شیخ رشید نے بتایا کہ 5 فروری کو مظفر آباد، 12 فروری کو کراچی میں مزار قائد پربھی جلسہ عام منعقد کیا جائے گا جبکہ پنجاب حکومت سے مطالبہ کیا ہے کہ ملتان میں 29 جنوری کوجلسے کی اجازت دی جائے۔ لاہور … پنجاب اسمبلی کی 5 خواتین ارکان کے خلاف جعلی ڈگری کے الزام میں مقدمہ درج کرلیا گیا ہے، 4 ارکان اسمبلی کا تعلق مسلم لیگ نون سے جبکہ ایک کا مسلم لیگ ق سے ہے، پنجاب اسمبلی کی ان ارکان کے خلاف دفعہ 420،471،472،482،494،199، 200اور ایکٹ 1976 کے تحت مقدمہ درج کیاگیا ہے۔ یہ مقدمہ تھانہ اسلام پورہ میں ڈپٹی الیکشن کمشنر پنجاب اشتیاق احمد رانا کی مدعیت میں درج کرایا گیا ہے۔ ان ارکان میں مسلم لیگ ن کی مسز افشاں فاروق، صائمہ عزیز، نسیم ناصر خواجہ ، فرح دیبا اور پیپلزپارٹی کی صفیہ صائمہ کھر شامل ہیں۔فرینکفرٹ …سیڑھیوں کے متبادل کے طور پر دنیا بھر کے شاپنگ مالز اوربڑی بڑی بلڈنگز میں برقی سیڑھیوں(Escalator)کا سہارا لیا جاتا ہے۔فرینکفرٹ کے ایک شاپنگ مال میں بھی بڑقی سیڑھیاں تو موجود ہیں لیکن انہیں استعمال کرتے وقت آپ کو ہوشیار رہنا پڑیگا۔فرینکفرٹ کے ایک شاپنگ مال میں موجود برقی سیڑھیوں پر اس انداز میں دی سمپسنز مووی کی تشہیر کی گئی ہے کہ اوپر چڑھنے والوں کو ایسا محسوس ہو جیسے وہ ہومر سمپسن کے منہ کا نوالا بننے جارہے ہیں۔یہاں لیکن پریشان ہونے کی بالکل ضرورت نہیں کیونکہ برقی سیڑھیوں پر ہی ہومر کی پسندیدہ غذا کا اہتمام بھی کیا گیا ہے اور آپ صرف اوپر چڑھیں ڈونٹس خود بخود ہومر کے منہ تک پہنچ جائینگے۔اسلام آباد…منصور اعجاز کو پاکستان آنے پرسکیورٹی وزارت داخلہ فراہم کرے گی، ذرائع نے جیو نیوز کو بتایا ہے کہ ایک اجلاس میں منصور اعجاز کے لیے پاکستان میں سکیورٹی انتظامات کو حتمی شکل دے دی گئی ہے۔ ذرائع کا کہنا ہے کہ منصور اعجاز کو پاکستان میں فول پروف سیکیورٹی فراہم کی جائے گی۔اسلام آباد…چیئرمین ایف بی آر سلمان صدیق کل ریٹائر ہو رہے ہیں،ذرائع کے مطابق نئے چیئرمین کے لیے 3وفاقی سیکریٹریز کے نام زیر غور ہیں۔زرائع کے مطابق چیئرمین ایف بی آر سلمان صدیق کو حکومت کی طرف سے رواں مالی سال کے اختتام تک توسیع دینے کی پیشکش کی گئی تھی۔ لیکن انہوں نے توسیع کی بجائے ریٹائر منٹ لینے کا فیصلہ کیا ہے۔ ذرائع کے مطابق نئے چیئرمین ایف بی آر کے لیے تین ناموں پر غور جاری ہے ان میں سیکریٹری ہاوٴسنگ کامران لاشاری، سیکریٹری صنعت عزیز بلوراور سیکریٹری خزانہ ڈاکٹر وقار مسعود کے نام شامل ہیں۔ذرائع کے مطابق ابھی تک نئے چیئرمین ایف بی آر کے لیے کوئی نام فائنل ہوا اورنئے چیئرمین کی تقرری تک ایف بی آر کے ممبر اسٹریٹجک پلاننگ محمود عالم کو عارضی چارج دیے جانے کاامکان ہے۔ گزشتہ کئی روز سے ایف بی آر کی بیورو کریسی میں اس بات بحث جاری ہے کہ نیاچیئرمین کس گروپ سے آتا ہے ، ان لینڈ ریونیو ، کسٹمز یا پھر ڈی ایم جی ایف بی آر کے موجودہ چیئرمین سلمان صدیق ڈی ایم جی گروپ سے تعلق رکھتے ہیں۔پشاور … قبائلی علاقوں میں موجودہ مالی سال کے دوران مختلف منصوبوں پر ایک ارب 45 کروڑ 20 لاکھ روپے خرچ کیے جائیں گے جبکہ اس دوران 14 منصوبے مکمل کئے جائیں گے۔ یہ بات گورنر خیبر پختونخوا بیرسٹر مسعود کوثر کو فاٹا ڈیولپمنٹ اتھارٹی کی اسٹیئرنگ کمیٹی کے اجلاس میں بتائی گئی۔ اجلا س میں فاٹا ڈیولپمنٹ اتھارٹی کے سالانہ ترقیاتی پروگرام برائے سال 2011-12ء کا جائزہ لیا گیا۔ اجلاس سے خطاب کرتے ہوئے گورنر بیرسٹر مسعود کوثر نے کہا کہ قبائلی علاقوں میں سیاسی سرگرمیوں کے آغاز قبائلی عوام کو بااختیار بنانے کا پیش خیمہ ثابت ہوگی۔ انہوں نے متعلقہ حکام کو ہدایت کی کہ فاٹا میں ترقیاتی سرگرمیاں تیز کی جائیں۔لاہور … پاکستان پیپلز پارٹی کے مرکزی رہنماء سابق اسپیکر قومی اسمبلی سید فخر امام نے کہا ہے کہ پاکستان میں الیکشن ہمیشہ دھاندلی کی نذر ہوتے رہے ہیں، بعض شخصیات کو ٹارگٹ کرکے اسمبلیوں میں جانے سے بھی روکا جاتا ہے۔ انہوں نے یہ بات لاہور کے پریس انسٹی ٹیوٹ میں پاکستان میں موروثی سیاست کے حوالے سے ہونے والے سیمینار میں کہی۔ سید فخر امام کا کہناتھا کہ پاکستان اور بھارت کی سیاست موروثیت کا شکار رہی ہے جبکہ دنیا بھر میں موروثی سیاست کا خاتمہ ہوچکا ہے۔ انہوں نے کہا کہ پاکستان میں الیکشن کمیشن نے آج تک کسی بھی امیدوار کو الیکشن میں زائد اخراجات کرنے پر نااہل قرار نہیں دیا۔لاہور … مسلم لیگ ن کے ڈپٹی سیکرٹیری اطلاعات احسن اقبال کا کہنا ہے کہ این آر او نوازشریف کا راستہ روکنے اور پیپلزپارٹی کو حکومتمیں لانے کیلئے بنایا گیا تھا۔ لاہور میں غیر ملکی تعلیمی اداروں کے فارغ التحصیل طلبہ سے خطاب کرتے ہوئے احسن اقبال نے کہا ق لیگ اور پیپلزپارٹی نے پرویز مشرف کو قانونی تحفظ دینے کے اتحاد کر رکھا ہے۔ احسن اقبال کا کہنا تھا کہ ن لیگ نے این آر او کو اسمبلی سے پاس نہیں ہونے دیا، ہمارے اس موٴقف کی وجہ سے پیپلزپارٹی کی حلیف جماعتیں این آر او کی مخالفت کر رہی ہیں۔کوئٹہ … ایئرپورٹ روڈ پر سیکیورٹی فورسز کی چیک پوسٹ کے قریب دھماکا ہوا تاہم کوئی جانی نقصان نہیں ہوا۔ کوئٹہ پولیس کے مطابق ایئرپورٹ روڈ عالمو چوک کے قریب فرنٹیئر کور کی چیک پوسٹ سے چند گز کے فاصلے پر کریکر کا دھماکا ہوا اور زمین میں معمولی نوعیت کا گڑھا پڑگیا تاہم اس سے معجزانہ طور پر کوئی جانی نقصان نہیں ہوا۔ واقعہ کے بعدپولیس کے اعلیٰ حکام موقع پرپہنچ گئے ۔لاہور … لاہور ہائی کورٹ نے ہلال احمر پنجاب کے چیئرمین زاہد بشیر کو کام کرنے سے روک دیا اور حکم دیا ہے کہ تاحکم ثانی منیجنگ کمیٹی ہلال احمر کے معاملات دیکھے گی۔ عدالت کے روبرو ہلال احمر پنجاب کے لیاقت علی چشتی نے زاہد بشیر کی تقرری کو اس بنیاد پر چیلنج کیا کہ گورنر پنجاب نے سیاسی بنیادوں پر رات کے اندھیرے میں یہ تقرری کی۔ منیجنگ کمیٹی کے وکیل نے عدالت کو بتایا کہ قانون کے تحت ہلال احمر کے چیئرمین کا تقرر منیجنگ کمیٹی کرتی ہے مگر گورنر پنجاب نے قانون میں ترمیم کئے بغیر ہی زاہد بشیر کا تقرر کر دیا۔ عدالت نے سماعت کے بعد زاہد بشیر کو ہلال احمر کے چیئرمین کے عہدے پر کام سے روکتے ہوئے جواب طلب کر لیا۔ کیس کی سماعت 15 روز کے لئے ملتوی کر دی گئی۔کانو … نائیجریا میں یکے بعد دیگرے چار دھماکوں میں چھ افراد ہلاک ہوگئے ۔مغربی خبر رساں ادارے کے مطابقمقامی حکام کا کہنا ہے کہ کانو شہر کے مختلف مقامات پر چارزوردار دھماکے ہوئے،جن میں پولیس ہیڈ کوارٹراور پاسپورٹ آفس بھی شامل ہیں۔تاہم دھماکوں کی ذمہ داری تاحال کسی گروپ نے قبول نہیں کی۔کیمبرلے … سری لنکا نے جنوبی افریقا کو پانچ وکٹوں سے شکست دیدی۔کیمبرلے میں کھیلے گئے پانچ میچوں کی سیریز کے چوتھے میچ میں میزبان جنوبی افریقا نے پہلے بیٹنگ کرتے ہوئے سات وکٹوں کے نقصان پر 299رنز کا ہدف دیا ،جنوبی افریقا کی ٹیم میں نمایاں اسکورر اے بی ڈی ولیئرز رہے ،جنہوں نے 96رنز کی اننگ کھیلی۔جواب میں مہمان ٹیم نے انتہائی شاندار کھیل پیش کرتے ہوئے پانچ وکٹوں کے نقصان پر 304رنز بنا لئے،سری لنکن ٹیم میں کپتان تلکارتنے 87،تھریسا پریرا69 اور دلنیش چاندیمل59رنز بنا کر نمایاں رہے۔کپتان تلکارتنے نے مین آف دی میچ کا اعزاز کیا جبکہ سیریز میں یہ سری لنکا کی پہلی فتح ہے ۔شکاگو … امریکا کے شہرشکاگو میں شدید برفباری کے سبب سیکڑوں پروازیں منسوخ کردی گئیں۔امریکی ریاست الینوائے میں برفانی طوفان سے نظام زندگی مفلوج ہوکررہ گیاہے۔شکاگومیں اب تک نوانچ برف پڑچکی ہے۔جس کے سبب اوہارے اورمڈوے ایرپورٹوں سیسات سوسے زائد پروازیں منسوخ کردی گئیں یاتاخیرکاشکارہیں اورہزاروں مسافرایرپورٹوں پرپھنسے ہوئے ہیں۔دوسری جانب شہری انتظامیہ نے حادثات سے بچنے کیلیے ہائی وے پر سٹی بس سروس معطل کردی تاہم سڑکوں سے برف صاف کرنے کاکام شروع کردیاگیاہے جس کے بعد بس سروس بحال کردی جائے گی۔برفانی طوفان سے نیویارک اورواشنگٹن کے متاثر ہونے کابھی خدشہ ہے۔فیصل آباد … فیصل آباد میں گیس کی عدم فراہمی کی وجہ سے صنعتوں کا پہیہ رکے ایک مہینے سے زائدوقت گزرچکا ہے،روزانہ اجرت پرکام کرنے والے مزدوروں کے لئے گھروں کا چولہا جلانا بھی انتہائی مشکل ہوتا جارہا ہے۔سوئی نادرن گیس پائپ لائن کی جانب سے صنعتوں کو غیر معینہ مدت کیلئے گیس کی سپلائی رکے 31 روز ہوچکے ہیں اورمسلسل پیداواری عمل بند ہے، کارخانے اور فیکٹریاں بند ہونے سے ہزاروں مزدور بیروزگار ہوگئے ہیں اور ان محنت کشوں کے لئے اپنے گھروں کے چولہے جلائے رکھنا بھی مشکل ہوگیا ہے۔ادھر صنعتکاروں کا کہنا ہے کہ صنعتیں بند ہونے کی وجہ سے لاکھوں مزدور فارغ ہو چکے ہیں اس لئے حکومت صنعتوں کو گیس کی فراہمی کیلئے فوری اقدامات کرے۔پاؤلو … برازیل کے شہر پاوٴلو میں فیشن ویک کے دوسرے روز بھی خوش نما ملبوسات اور دل کش ماڈلوں کے جلوے دلوں کو لبھاتے رہے ۔فیشن ویک کے دوسرے دن بھی صف اول کے ڈیزائنروں کے ملبوسات پیش کیے گئے۔جدید تراش خراش کے دل آویز پیراہن فیشن کے نئے رجحانات کی عکاسی کرتے ہیں۔ساوٴ پاوٴلو فیشن ویک لاطینی امریکا کا سب سے اہم فیشن ایونٹ ہے۔اور اس سال پہلی بار اسے براہ راست انٹرنیٹ پر بھی پیش کیا جارہا ہے۔ واشنگٹن … امریکا نے کہا ہے کہ پاکستان کی پارلیمانی کمیٹی پاک امریکہ تعلقات کا جائزہ لے رہی ہے، امریکہ پاکستان کو مناسب وقت دینا چاہتا ہے تاکہ اس سے معاملات پر بہتر طور پر بات چیت ہو سکے۔ امریکی محکمہ خارجہ کی ترجمان نے روزانہ کی ہونیوالی بریفنگ میں صحافیوں کی جانب سے پوچھے گئے سوال کا جواب دیتے ہوئے کہا کہ امریکہ پاکستان کو مناسب وقت دینا چاہتا ہے تاکہ پاکستان اپنے اندرونی معاملات حل کرلے اور پاکستان کی پارلیمانی کمیٹی پاک امریکہ تعلقات کا جائزہ لے رہی ہے اور ہم پاکستان کو مناسب وقت دینا چاہتا ہے تاکہ اس سے معاملات پر بہتر طور پر بات چیت ہو سکے۔وکٹوریہ نولینڈ نے کہا کہ ہمارے سفارتخانے اور سفارتکار پاکستان کے ساتھ رابطے میں ہیں اور امریکا پاکستان کی سویلین امداد جاری رکھے ہوئے ہے۔ اور پاکستان آج کل اپنے اندرونی معاملات میں الجھا ہوا ہے۔لاہور … لاہور میں بولان کلچرل ایوارڈ کی تقریب ہوئی جسے فنکاروں نے اپنی پرفارمنس سے چارچاند لگادیئے،لاہور کے مقامی ہوٹل میں بولان کلچرل سوسائٹی کے زیر اہتمام اس ایوارڈ شو میں شو بز سے وابستہ شخصیات نے خاص طور پر شرکت کی۔ ایوارڈ کاآغاز ادکارہ نادیہ علینے کیا،تین گھنٹے سے زائد جاری رہنے والی اس تقریب میں ساز وآواز کا عجب سماں تھا۔ تقریب میں فنکاروں کو مختلف کیٹگر یز کے ایوارڈ دیئے گئے۔ سینئر اداکارحبیب اور نغمہ بیگم کو لائف ٹائم اچیومنٹ ایوارڈ سے نوازا گیا۔ اداکارہ شین نے ماضی کی معروف جو ڑی کو اس پر فلمائے گیت سے ٹربیوٹ پیش کیا۔ایوارڈ تقریب میں عدیل برکی، نغمانہ جعفری، ماہم رحمن اور نصیبو لال نے اپنی پرفارمنس سے میں حاضرین کو محظوظ کیا ، ابھرتی ہوئی ماڈل مناہل نے خوبصورت رقص سے تقریب کی رونق دوبالا کردی ،ایوارڈ شو میں فلمی فنکاروں نے اپنے فن کے جوہردکھائے جبکہ ابھرتے ہوئے آرٹسٹ بھی پوری فارم میں دکھائی دیئے۔کراچی … کے ای ایس سی نے بلدیہ عظمی کراچی کے سوک سینٹر میں موجود بیشتر دفاتر کی بجلی عدم ادائیگی پر منقطع کردی۔ترجمان کے ای ایس سی کے مطابق بلدیہ عظمی کراچی تقریبا نو کروڑ روپے کی نادہندہ ہے،جس مین کے ڈی اے پانچ کروڑ روپے،ای ڈی او ہیلتھ دو کروڑ روپے اور ٹرانسپورٹ اینڈ کمیونیکیشن کا محکمہ ایک کروڑ ستر لاکھ روپے کا نادہندہ ہے۔ترجمان کے مطابق بلدیہ عظمی کراچی کی جانب سے عرصہ دراز سے بجلی کے بل ادا نہیں کئے گے۔دوسری جانب ایڈمنسٹریٹر بلدیہ عظمی محمد حسین سید نے جیو نیوز سے گفتگو کرتے ہوئے بتایا کہ کے ای ایس سی کی جانب سے اضافی بل بھیجے گئے ہیں تاہم اس معاملے کا حل نکالنے کی کوشش کررہے تھے کیونکہ بلدیہ عظمی اپنے بجلی کے بل ادا کرنے میں پیچھے نہیں رہی ہے۔ان کا کہنا تھا کہ بلدیہ عظمی کے محکمہ ٹیکنیکل سے بجلی کے بلوں کی عدم ادائیگی کے حوالے سے رپورٹ طلب کرلی ہے کہ معاملہ حل کیوں نہیں ہوپایا۔منڈی بہاوالدین … مقامی نجی ہومیو کالج و اسپتال کے کمرہ سے نیم برہنہ حالت میں نوجوان لڑکی اور لڑکے کی لاشیں ملی ہیں جنہیں پوسٹ مارٹم کے لیے ڈسٹرکٹ ہسپتال پہنچا دیا گیاہے پولیس کے مطابق منڈی بہاوالدین کے تھانہ سول لائن کے علاقہ کنگ روڈ پر واقع ایک نجی ہومیو کالج واسپتال کے کمرے سے نیم برہنہ حالت میں لڑکے اورلڑکی کی لاشیں پائی گئیں ہیں،ایک لاش لاہور کے رہائشی اورعلامہ اقبال یونیورسٹی کے ٹیچر عمران کی ہے جبکہ پائی جانے والی دوسری لاش قادر آباد کی رہائشی طالبہ کی ہے، ڈی ایس پی حافظ عطالراحمن کے حکم پرپولیس نے لاشیں قبضے میں لے کر پوسٹ مارٹم کے لیے ڈسٹرکٹ اسپتال پہنچا دیا ہے،پولیس کاکہناہے کہ انکے ہلاک ہونے کی وجہ پوسٹ مارٹم کے بعدمعلوم ہوسکے گی۔پشاور … خیبر ایجنسی کی تحصیل باڑہ میں جاری کشیدہ حالات کے باعث متاثرین کی نقل مکانی کا نیا سلسلہ شروع ہو گیا ہے۔ ذرائع کے مطابق خیبر ایجنسی کی تحصیل باڑہ میں کشیدہ حالات کے باعث متاثرین کی نقل مکانی کا سلسلہ شروع ہو گیا ہے۔ صوبائی ڈیزاسٹر مینجمنٹ اتھارٹی کے مطابق خیبر ایجنسی کے شلوبر قبیلہ کے 138 خاندان نقل مکانی کرکے جلوزئی کیمپ منتقل ہوگئے ہیں۔ جب کہ متاثرہ خاندانوں کو رہائش اور کھانے پینے کی سہولیات فراہم کر دی گء ہیں۔ ذرائع نے جیو نیوز کو چند روز قبل بتایا تھا کہ خیبر ایجنسی سے مزید 3 سے 5 ہزار خاندانوں کی نقل مکانی کا امکان ہے۔ شلوبر قبیلے کے ان خاندانوں کی نقل مکانی اسی سلسلے کی کڑی ہے۔ ادھر پی ڈی ایم اے نے اقوام متحدہ کے ذیلی اداروں یو این ایچ سی آر، ڈبلیو ایف او اور یونیسف کا ہنگامی اجلاس پیر کو پشاور میں طلب کر لیا گیا ہے۔ جس میں نئے آئی ڈی پیز کی نقل مکانی اور ان کو سہولیات کی فراہمی سے متعلق اہم فیصلے کیے جائیں گے۔واشنگٹن … ایک امریکی ٹی وی نے دعویٰ کیاہے کہ پاکستان امریکی فوجی ٹرینرز کو دوبارہ آنے کی اجازت دے دے گا۔امریکی ٹی وی کے مطابق پاکستانی سینئر حکام نے نام ظاہر نہ کرنے کی شرط پربتایا کہ امریکی فوجی ٹرینر اپریل یا مئی میں دوبارہ پاکستان آسکتے ہیں۔تاہم فوجی ماہرین کی واپسی کچھ شرائط کے تحت ہوگی،اس میں سی آئی اے کے پاکستان میں خفیہ آپریشن ، بلا اجازت ڈرون حملے اورپاکستان کی فضائی حدود کی خلاف ورزی نہ کرنے جیسی شرطیں شامل ہیں۔اس کے علاوہ امریکیوں کو ڈرون آپریشن کیلیے شمسی ایر بیس یا کوئی اور اڈا نہیں دیا جائے گا۔ اسلام آباد واشنگٹن کے ساتھ تعلقات احترام اور ملکی خودمختاری کے تحت استوارکرے گا۔رپورٹ کے مطابق شرائط تسلیم کیے جانے کے بعدپاکستان افغانستان سے ملحقہ طورخم اورچمن بارڈر کھول دے گاجونیٹوسپلائی کااہم راستہ ہے۔ جس کے ساتھ ہی امریکی اسپیشل فورسز ٹیم سمیت فوجی ٹرینرز کی واپسی کے علاوہ سی آئی اے کے ساتھ قریبی تعلقات بھی بحال ہوجائیں گے۔سینئرپاکستانی عہدے دارکاکہنا ہے کہ نئی شرائط امریکا کو پیش کیے جانے کے بعد معاملات میں جلد پیشرفت کا امکان ہے۔ٹی وی کے مطابق پاکستانی پارلے منٹ امریکا کے ساتھ تعلقات کاجائزہ لے رہی ہے اور توقع ہے سیاستدان تیس جنوری تک تعلقات کی بحالی کیلیے شرائط کی فہرست فراہم کردیں گے۔ واشنگٹن … امریکا دمشق میں امریکی سفارتخانہ بند کرنے پر غورکرررہا ہے، جس کی وجہ ملک شام کی خراب صورتحال ہے۔غیر ملکی خبرایجنسی کے مطابق امریکی حکام کا کہنا ہے کہ امریکہ دمشق میں موجود امریکی سفارتخانہ بندکرنے پر غور کررہا ہے۔ امریکی حکام کے مطابق سفارتخانہ بند کرنے پر غور کی وجہ شام کی سکیورٹی کی خراب صورتحال ہے ۔ ایک امریکی اہلکار نے نام نہ ظاہر کرنے کی شرط پر بتایا کہ امریکا نے شام کے صدر بشار الاسد کو سکیورٹی بڑھانے کے حوالے سے کہا بھی تھا لیکن ان کی اس بات پر کو ئی عمل نہیں کیا گیا۔ہالی ووڈ…این جی ٹی…ڈانس کرنے میں صرف انسان ہی مہارت نہیں رکھتے بلکہ جانور بھی اس صلاحیت سے بخوبی واقف ہیں۔ اینی میٹڈوڈیو میں ڈانس کرتی گلہریوں کو دکھایا گیا ہے جو انتہائی ماہرانہ انداز میںآ نجہانی پاپ گلو کار مائیکل جیکسن کے گانے پر انھیں خراجِ عقیدت پیش کرتی نظر آتی ہیں۔ رقص کے بہترین جوہر دکھاتی، اچھلتی کودتی گلہریاں مائیکل جیکسن سے نا صرف متاثر نظر آئیں، بلکہ ان کے گانے Dont Stop til You Get Enough پر بریک ڈانس کے جوہر دکھا ئے۔ گلہریوں کی یہ دلچسپ وڈیو اب تک 11 لاکھ سے زائد افراد انٹر نیٹ پر دیکھ کر لطف اندوز ہوچکے ہیں۔ ٹنڈو محمد خان … ٹنڈو محمد خان میں چھٹی کلاس کے طالبعلم کو نامعلوم افراد نے زیادتی کا نشانہ بنا کر قتل کردیا اورلاش ویران علاقے میں کنویں میں پھینک دی۔ پولیس کے مطابق ضلع ٹنڈو محمد خان کے گاوٴں حاجی صوبو خان کے رہائشی 12 سالہ شاہنواز کی لاش علاقے کے غیر آباد پانی کے کنویں سے ملی۔ مقتول کو ڈسٹرک اسپتال ٹنڈو محمد خان لایا گیا۔ میڈیکل آفیسر ڈاکٹر خان محمد مغل نے پوسٹ مارٹم کر نے کے بعد جیو کو بتایا کہ بچے پر تشدد کے نشانات بھی واضح ہیں اور اسے زیادتی کرنے کے بعد قتل کیا گیا ہے۔ مقتول شاہنوازصوبوکے چچا نور محمد صوبو نے بتایا کہ شاہنوازگزشتہ شب اپنے گھر سے لکڑیاں کاٹنے کے لئے گیا تھا لیکن کافی دیرتک واپس نہیں آیا ،جس کی رات بھر تلاش کرنے بعداس کی لاش کنویں سے ملی۔۔پولیس نے واقعے کی تحقیقات شروع کردی ہے۔ممبئی…این جی ٹی…فلمساز و ہدایت کار ساجد خان کی فلم ہاؤس فُل ٹو کا اب تک نہ ہی کوئی جھلک سامنے آئی اور نہ ہی کوئی ٹریلر ریلیز کیا گیا لیکن پھر بھی اس کا ایک گانا آن لائن لیک ہوگیا۔آن لائن لیک ہونے والے گانے ’پاپا توبینڈ بجائے‘کی وڈیو میں فلم کی اسٹار کاسٹ اکشے کمار جان ابراہم ،رتیش دیش مکھ اورشریاس تل پیڈے کو ڈانس کرتے دکھایا گیا ہے جبکہ معروف کوریو گرافر فرح خان ڈانس کی کوریوگرافی کروارہی ہیں۔2010کی فلم ہاؤس فلم کا سیکوئل ہاؤس فل ٹو ساجد نڈیاڈ والا پروڈیوس کر رہے ہیں جب کہ اسکی ہدایت کاری ساجد خان دے رہے ہیں۔اکشے کمار،جان ابراہم،آسن ،جیکولین فرنانڈس،زرین خان، بومن ایرانی،شریاس اور رتیش دیش مکھ سمیت کئی اہم اداکاروں پر مشتمل یہ فلم5اپریل کو سینما گھروں کی زینت بنے گی جس کا میوزک ساجد واجد نے ترتیب دیا ہے۔بینکاک …این جی ٹی…کراٹے کے ما ہر افرادکو اینٹیں تو ڑتے تو آپ نے دیکھا ہی ہو گا لیکن تھا ئی لینڈ کا لڑا کا تو اپنی لا توں سے پو را درخت ہی گرادیتا ہے۔مارشل آرٹ کے اس ماہر کی لا توں میں اتنی طا قت ہے کہ کیلے کا درخت گر انے کے لیے اسے کسی کلہا ڑی کی ضر ورت نہیں بلکہ اس کی چند زور دار کِکس سے ہی پورا درخت ٹو ٹ کر نیچے گر جا تا ہے ۔ بیجنگ…این جی ٹی…منہ کی مدد سے1منٹ میں101سوئیوں کے ناکے میں دھاگہ ڈالنے کا عالمی ریکارڈقائم کر دیا گیا ،رپورٹ کے مطابق ایک چینی نوجوان نے منہ کی مدد سے سینکڑوں سوئیوں کے ناکوں میں دھاگہ ڈال کرعالمی ریکارڈ قائم کردیا ہے۔چین کے دارالحکومت بیجنگ میں ایک خصوصی شو میں Wan Fuquanنامی اس چینی باشندے نے صرف ایک منٹ میں اپنے منہ سے101سوئیوں کے ناکے میں دھاگہ ڈالتے ہوئے ناصرف اس میدان میں اپنی مہارت کا ثبوت دیا بلکہ خود کو ورلڈ ریکارڈکے اعزاز کا حقدار بھی تسلیم کروالیا۔کراچی… کراچی سمیت سندھ بھر میں 24 گھنٹوں کی بندش کے بعد صبح 9 بجے سی این جی اسٹیشنز کھل گئے۔ کراچی میں سوئی سدرن گیس کمپنی کی جانب سے جمعے کی صبح 9 بجے سے ہفتے کی صبح 9 بجے تک سی این جی اسٹیشن بند کر دیئے گئے تھے۔ موسم سرما میں گیس کی بڑھتی ہوئی قلت کے پیش نظر گیس لوڈ مینجمنٹ پروگرام کے تحت ملک بھر میں صنعتوں اور دیگر شعبوں کے لیے گیس کی بندش کا سلسلہ شروع کیا گیا ہے۔۔سی این جی اسٹیشنز کھلنے سے قبل گیس اسٹیشنز کے باہر گاڑیوں کی قطاریں گیس فلنگ کے لیے کھڑی تھیں۔ شہریوں کو کہنا تھا کہ سی این جی اسٹیشنز کی بندش سے روزگار کے حصول سمیت دیگر کاموں میں بڑی مشکلات کا سامنا کرنا پڑتا ہے۔لاس اینجلس… امریکا میں آدھے پاوٴنڈ کی چھوٹی سی بچی اسپتال میں 5 ماہ گزارنے کے بعد گھر کو روانہ ہوگئی۔ لاس اینجلس میں پیدا ہونے والی یہ بچی ابھی صرف 9.5 اونس یعنی صرف آدھے پاوٴنڈ کی ہے۔ اسپتال حکام کے مطابق اب اس کی طبیعت بہتر ہے۔ پیدائش کے وقت بچی کا وزن دو آئی فون کے برابر تھا۔ ڈاکٹرزکا کہناہے کہ آئندہ 6 سال تک بچی کی صحت کا جائزہ لیا جائیگا اور اس کی جسمانی اور ذہنی صحت کے بارے میں کچھ بھی کہنا قبل از وقت ہوگا۔اسلام آباد… اگلے چوبیس گھنٹوں کے دوران ملک کے شمالی و بالائی علاقوں سمیت بلوچستان کے بیشتر مقامات پر بارش اور برف باری کا نیا سلسلہ شروع ہونے کا امکان ہے۔ محکمہ موسمیات کے مطابق بارش برسانے والی سرد مغربی ہواؤں کے بلوچستان میں داخل ہونے کے بعد شمالی بلوچستان سمیت گلگت بلتستان اور کشمیر کے بالائی علاقوں میں سردی کی شدت میں اضافہ ہوگیا ہے۔ محکمہ موسمیات کی رپورٹ کے مطابق آج بلوچستان میں اکثر مقامات پر بارش اور پہاڑوں پر برف باری متوقع ہے،،مری، گلیات اور شمالی علاقہ جات میں بھی مزید برف باری کا امکان ہے۔ جمعے کے روز ملکہ کوہسار مری میں شام کے وقت ایک گھنٹے تک ہونے والی برف باری کے بعد بڑی تعداد میں سیاح مری پہنچنا شروع ہوگئے ،تاہم برف باری بند ہونے کے بعد مری ایکسپریس وے پر برف جم جانے کی وجہ سے پھسلن کے باعث سیکڑوں گاڑیاں پھنس گئیں۔ ایبٹ آباداور گلیات میں جمعے کی شام اچانک بارش کے ساتھ برف باری بھی شروع ہوگئی جس سے موسم مزید سردہوگیا ہے۔پیرس…این جی ٹی… الیکڑونک مصنوعات سے نکلنے والی برقی شعاعیں انسانی صحت پر مضر اثرات مر تب کرتی ہیں ویہ تو سب نے سنا ہے لیکن اس کا حقیقی مظاہرہ فرانس میں دیکھا گیا جہاں دو خواتین نے مو بائل فون اور دیگر Wireless ڈیوا ئسزسے خارج ہو نے والی شعاعوں سے الرجی کا شکار ہو نے کے بعد غار میں رہائش اختیار کر لی ہے۔تین سال قبل ان خواتین کو پتہ چلا کہ برقی آلات سے نکلنے والی شعاعیں ان کی الرجی ، شدیدسر کے درد اور نا قابلِ بر داشت جسم کی جلن کی بیماری کا سبب ہیں جس سے بچاؤ کے با عث ہی اُن کا علاج ممکن ہو سکتا ہے۔ان دونون خواتین کا انسانی آبادی میں رہتے ہو ئے برقی شعاعوں سے بچنا نا ممکن تھا لہذٰاانھوں نے دور ویرانی میں ایک غار کو اپنا گھر بنالیاہے۔اب یہ خواتین بر قی شعاعوں سے دور ہو نے کے باعث ان بیماریوں سے بھی محفوظ ہیں اور نا ممکن کو ممکن بناتے ہو ئے اسی غار میں اپنے دوستوں سے ملتی اور یہیں اپنے لئے کاشتکاری کرکے خوشگوار زندگی گزار رہی ہیں۔ آسن سیان(پیراگوئے)…این جی ٹی…پیراگوئے میں نو جوان مو سیقاروں نے ثابت کر دیا ہے کہ ناکارہ اور استعما ل شدہ اشیاء کو بھی منفرد طریقوں سے قابلِ استعما ل بنایا جاسکتا ہے۔مو سیقی کی تعلیم حاصل کر نے والے ان شاگردوں نے گھر میں استعما ل کے بعد ناکارہ کہلانے والے لو ہے کے ڈبو ں کی مدد سے مو سیقی کے آلات تیار کر کے اپنی مہارت اور سلیقہ مندی کا مظاہرہ پیش کیا ۔یہی نہیں بلکہ ان آلاتِ مو سیقی کی تیاری کے بعد ا نھیں بجاکر مو سیقی کے سُر بھی بکھیرے اور سب کو حیران کر دیا۔ کوئٹہ… بلوچستان میں پولیو کے دو نئے کیسز سامنے آگئے،پولیو وائرس کا شکار ہونے والے دونوں بچوں کا تعلق ضلع کوئٹہ سے ہے ۔ محکمہ صحت بلوچستان کے ذرائع کے مطابق بلوچستان میں سال 2012کے لئے پولیو کے مرض کے پہلے دو کیسزرپورٹ ہوگئے ہیں پولیو وائرس کے دونوں کیسز ضلع کوئٹہ سے رپورٹ ہوئے جن میں کوئٹہ کے نواحی علاقے کچلاک سے ایک شخص نوراں شاہ کا تیرہ ماہ کا بچہ حسن شاہ اور کوئٹہ ہی کے نواحی علاقے کلی شابو کے رہائشی جمیل احمد کا اٹھارہ ماہ کا بچہ اسفندیار شامل ہے۔ محکمہ صحت کے ذرائع کے مطابق مذکورہ بچوں کو انسداد پولیو کی مہم کے دوران دو بار پولیو سے بچاوٴکی ویکسین پلائی گئی تھی، واضح رہے کہ گذشتہ سال 2011کے دوران بلوچستان سے پولیو کے 72کیسز رپورٹ ہوئے تھے۔کابل… امریکا کے خصوصی نمائندے برائے جنوبی ایشیا مارک گراسمین طالبان سے مذاکرات کا جائزہ لینے کیلئے افغانستان پہنچ گئے ہیں، جہاں وہ افغان صدر حامد کرزئی سے بھی ملاقات کریں گے۔ ایک بیان میں مارک گراسمین کا کہنا تھا کہ امریکا افغان مصالحتی عمل کا پر امن حل چاہتا ہے اور اس کے لیے وہ ہر طرح کی معاونت دینے کو تیار ہے۔۔انھوں نے کہا کہ اس کے لیے وہ صدر حامد کرزئی سے ملاقات کریں گے اور آگے کے معاملات طے کریں گے۔ مارک گراسمین طالبان کے قطر میں آفس کھولنے کے اعلان کے بعد جنوبی ایشیا کا دورہ کرہے ہیں۔ کابل کے دورے کے دوران وہ صدر حامد کرزئی سے ملاقات میں اس خدشے پر بات کریں گے کہ قطر مذاکرات میں افغانستان کو سائیڈ لائن کیا جاسکتا ہے۔ٹالن (ایسٹونیا)…این جی ٹی…دنیا میں انو کھے کا مو ں کی کمی ہے نہ انہیں کر نے والوں کی ،پانی میں تیراکی کے مقابلے تو ہوتے ہی تھے لیکن اب پانی کی گہرائیوں میں خشکی پر منعقد کئے جانے والے مقابلے بھی ہونے لگے ہیں۔ ایسٹونیا کے قصبےJanedaمیں زیر آب تیسری ڈرافٹس چیمپئن شپ کا انعقاد کیا گیاجس میں ملک بھر سے ڈائیورزنے حصہ لیا۔اس ڈرافٹس چیمپئن شپ میں سات راؤنڈز کھیلے جاتے ہیں جس کے بعدفاتح کا اعلان کیا جاتا ہے جبکہ اس منفرد کھیل کے لیے ڈرافٹس کے گوٹ خاص طور پر سیسے سے تیار کیے جاتے ہیں۔اسلام آباد… میموگیٹ کے ایک مرکزی کردار منصوراعجاز کے وکیل اکرم شیخ نے تحقیقات کرنے والی پارلیمانی کمیٹی میں اپنے موکل کے نہ پیش ہونے کا عندیہ دیتے ہوئے کہاہے کہ کمیٹی کو یہ اختیار نہیں کہ وہ منصوراعجاز کو طلب کرسکے۔ قومی سلامتی سے متعلق پارلیمانی کمیٹی نے میموگیٹ کی تحقیقات کیلئے منصوراعجاز کو 26 جنوری کو طلب کررکھا ہے، اس پر امریکی شہری منصور اعجاز نے تحفظات کا اظہارکیاتھا، انکے وکیل اکرم شیخ نے جیونیوز سے گفت گو میں کہاکہ کمیٹی کا اختیار دیوانی عدالت جیسا ہے، وہ اس وقت تک کسی غیرملکی کو بطور گواہ نہیں بلاسکتی جبکہ وہ شخص رضاکارانہ طور پر آنے کیلئے تیار نہ ہو، اکرم شیخ ایڈووکیٹ نے کہاکہ سپریم کورٹ آرڈر کہتاہے کہ کمیٹی اور کمیشن ریکارڈ کا باہمی تبادلہ کرسکتے ہیں، اس لئے کمیٹی چاہے تو منصوراعجاز کے بیان کو کمیشن سے لیکر اپنے رکارڈ کا حصہ بناسکتی ہے۔کراچی… چیف جسٹس افتخار محمد چوہدری نے ازخود نوٹس لیتے ہوئے، 12 سال سے کراچی کی لانڈھی جیل میں قید بلال عرف بلاول کو رہا کرنے کا حکم دے دیا۔ بلال عرف بلاول کو 12سال قبل آوارہ گردی کے الزام میں گرفتار کیا گیا تھا اور اس کا ذہنی توازن بھی ٹھیک نہیں۔ اس کی اس قید کا چیف جسٹس افتخار محمد چوہدری نے از خود نوٹس لیتے ہوئے رہائی کا حکم دیا۔معلوم ہوا ہے کہ بلال عرف بلاول مچھر کالونی کا رہائشی ہے اور اب اس کی عمر28سال ہے۔واشنگٹن… امریکا میں ’قبضہ کرو ‘ مظاہرین نے شدید سردی میں سپریم کورٹ کے سامنے مظاہرہ کیا جہاں نعرے لگاتے ڈانس کرتے درجنوں مظاہرین کو گرفتار کرلیا گیا۔ واشنگٹن میں سپریم کورٹ کے سامنے مظاہرین دو سال پہلے لیے جانے والے فیصلے کو واپس لینے کا مطالبہ کررہے تھے ۔ سال 2010 میں کے فیصلے میں کارپوریشن اور پرائیوٹ گروپس کو کچھ پابندیوں کے ساتھ سیاسی مہم میں رقم لگانے کی اجازت دیدی گئی۔ سپریم کورٹ کے باہرمظاہرین نعرے لگا رہے تھے کہ یہ حقوق عوام کے لیے ہیں، کارپوریشن کے لیے نہیں۔ غیرمنافع بخش تنظیمیں بھی سپریم کورٹ قبضہ کرو تحریک مظاہروں میں شامل امریکی آئین میں ترامیم کا مطالبہ کررہی تھیں۔کراچی…رفیق مانگٹ…امریکی اخبار’وال اسٹریٹ جرنل ‘ میں شائع حسین حقانی کے انٹرویو میں کہا گیا ہے کہ پاکستان میں کچھ قوتیں ہمیں خوف میں زندہ رکھنا چاہتی ہیں، لیکن ان کی یہ کوششیں زیادہ دیر تک کامیاب نہیں رہ سکتی۔ میرے استعفیٰ دینے کے فوری بعد صدر آصف علی زرداری بیمار پڑ گئے۔ حسین حقانی پاکستانی جرنیلوں کے ڈی فیکٹو قیدی ہیں، زرداری اور گیلانی حقانی کے اہم محافظین ہیں،گیلانی پر توہین عدالت کے الزامات ان کی وزارت عظمیٰ کو ختم کرسکتے ہیں،فوج حکومت کے خاتمے پر تیار نہیں، اسسٹنٹ ایڈیٹر میرا سیٹھی کے ساتھ حقانی کے انٹرویو میں کہا گیا ہے کہ نومبر تک واشنگٹن میں پاکستان کے سفیر اب پاکستانی جرنیلوں کے ڈی فیکٹو قیدی ہیں امریکا میں پاکستان کے سابق سفیر حسین حقانی اس وقت نظر بندی کی زندگی گزار رہے ہیں اور ان کی نظر بندی کی وجہ یہ ہے کہ ا نہوں نے فوج کو ناراض کیا ہے ۔حسین حقانی نے خبردار کرتے ہوئے کہا کہ پاکستان میں فورسز ہمیں اندرونی اور بیرونی دشمنوں کے خوف میں زندہ رکھنا چاہتی ہیں لیکن بالکل اسی طرح جیسے سوویت یونین کی جی بی KGB اور مشرقی جرمنی کی اسٹاسی Stasi اپنے لوگوں کو دبا نے میں کامیاب نہیں ہوئی اسی طرح پاکستان میں بھی یہ فورسز طویل عرصے تک کامیاب نہیں ہوں گی۔ انٹرویو میں حقانی نے میمو گیٹ اسکینڈل کے تمام الزامات کی تردید کی اور کہا کہ اس نے میمو کو نہ توگھڑا اور نہ اسے تحریر کیا۔ صدر آصف علی زرداری کی غیر مقبول حکومت پر نظر نہ آنے والے دباوٴ پر حقانی نے کہا کہ میرے استعفیٰ دینے کے فوری بعد صدر آصف علی زرداری بیمار پڑ گئے جس پر ایک نفسیاتی جنگ شروع کردی گئی اوران کے ملک سے فرار کا رنگ دینے کی کوشش کی گئی۔ حقانی کہتے ہیں کہ اگر اس طرح کی تمام نفسیاتی جنگوں میں اعصاب پر قابو رکھا جائے تو کچھ نہیں ہوتا۔اخبار کے مطابق آصف علی زرداری اور وزیر اعظم گیلانی حقانی کے اہم محافظین ہیں اور دونوں اپنی سیاسی بقا کی مسلسل جنگ لڑ رہے ہیں۔گیلانی پر توہین عدالت کے الزامات ان کی وزارت عظمیٰ کو ختم کرسکتے ہیں،زرداری پر دیرینہ کرپشن کے الزامات بھی تعاقب میں ہیں اور ان کے حریف سپریم کورٹ میں ان کے صدارتی استثنیٰ کو ختم کراسکتے ہیں۔اگر صدر کو ملزم ٹھہرا دیا گیا تو حکومت گر جائے گی اور اس کے ساتھ ہی حقانی اور اس کے مقاصد بھی ڈوب جائیں گے۔اخبار کے مطابق چیزیں حقانی کے حق میں ابھی بھی جا سکتی ہیں ۔ہوسکتا ہے کہ فوج اور اس کے حلیف حقانی سے نفرت کرتے ہوں اور حکومت میں ان کے دوستوں کو زخم دینا چاہتے ہوں لیکن وہ حکومت کے خاتمے پر تیار نہیں ، رسمی طور پرکچھ حد تک وہ ملک کی باگ ڈور سنبھال سکتے ہیں۔میلبورن… آسٹریلین اوپن کے ڈبلزایونٹ میں پاکستانی ٹینس اسٹار اعصام الحق اور ان کے نئی پارٹنرجولین راجر کینیڈا کے عدیل شمس الدین اور جرمنی کی فلپ مارس کو شکست دے کر تیسرے راؤنڈ میں پہنچ گئے ہیں۔ میلبورن کے روڈ لیور ارینا کے کورٹ نمبر اٹھارہ میں کھیلے جانیوالے آسٹریلین اوپن ٹینس ٹورنامنٹ کے مینز ڈبل مقابلوں کے دوسرے راؤنڈ کے میچ میں اعصام الحق اور جولین راجر نے کینیڈا کے عدیل شمس الدین اورجرمنی کی فلپ مارس کی جوڑی کو اسٹریٹ سیٹ میں سات چھ اور چھ چار سے شکست دی۔ تیسرے راؤنڈ میں ان کا مقابلہ امریکا کے ایرک بتوریک اور برازیل کی برونو سوریس سے ہوگا۔کراچی… چیف جسٹس افتخار محمد چوہدری نے کہا ہے کہ عدلیہ نے 3 نومبر کے اقدامات کو غیر قانونی قرار دے کر مارشل لاء کا راستہ روک دیا ہے، پی سی او کے تحت حلف اٹھانے کو بھی غیر آئینی اور غیر قانونی قرار دیا جاچکا ہے۔ کراچی سپریم کورٹ رجسٹری میں انرولمنٹ حاصل کرنے والے سندھ بلوچستان کے 23 وکلاء میں نے اسناد تقسیم کے بعدخطاب کرتے ہوئے چیف جسٹس آف پاکستان کا کہنا تھا کہ نئے آنے والے وکلاء سے بڑی توقعات وابستہ ہیں امید ہے نئے وکلاء آئین اور قانون کی بالادستی کے لئے اپنا کردار ادا کریں گے۔ ان کا کہنا تھا کہ آئین کے آرٹیکل پانچ کے تحت تمام شہری اور وکلاء آئین اور قانون کی پاسداری اور احترام کے پابند ہیں ،سپریم کورٹ نے ہمیشہ آئینی حدود میں رہ کر اپنی ذمہ داریاں ادا کی ہیں۔انہوں نے کہا کہ بدقسمتی سے ماضی میں پی سی او ججز کے ذریعے سپریم کورٹ کی آئینی حیثیت ختم کرنے کی کوشش کی گئی۔ چیف جسٹس نے کہا کہ ہم اپنی اننگز کھیل چکے ہیں کل آپ میں سے کوئی چیف جسٹس ہوگا۔ اس سے قبل چیف جسٹس افتخار محمد چوہدری کی سربراہی میں سپریم کورٹ رجسٹری میں بلڈنگ کمیٹی اجلاس ہوا جس مییں جسٹس انور ظہیر جمالی، جسٹس سرمد جلال عثمانی ، جسٹس خلجی عارف حسین ، چیف جسٹس سندھ ہائی کورٹ جسٹس مشیر عالم، رجسٹرار سپریم کورٹ ڈاکٹر فقیر حسین ، سیکریٹری فنانس سندھ اور چیف انجینئیر بلڈنگ شریک تھے۔ اجلاس میں جوڈیشیل لاک اپ اور سرونٹ کوارٹر کی تعمیر سے متعلق امور کا جائزہ لیا گیا۔پشاور… چیف جسٹس پشاور ہائی کورٹ کے حکم پر بنائی گئی کمیٹی نے عظمی ایوب کی بچی سے متعلق رپورٹ تیار کرلی۔ کمیٹی میں سیشن جج انیس بخاری، خیبرمیڈیکل کالج کے پرنسپل ظاہرحسین اور ڈی آئی جی ادریس خان شامل ہیں۔ کمیٹی کی جانب سے تیار کی گئی رپورٹ کی بنیاد پر آئی جی خیبرپختونخوا اور سیکریٹری داخلہ کو آج ہی طلب کر لیا گیا ہے۔ واضح رہے کہ رپوٹ میں سفارش کی گئی تھی کہ سی سی پی او کو طلب کرکے عظمیٰ ایوب کی بچی کے حوالگی سے متعلق پوچھا جائے جبکہ سی سی پی او سے پوچھا جائے کہ پولیس کی موجودگی کے باوجود بچی کو وویمن کمیشن کے حوالے کیوں کیا گیا۔ رپورٹ میں کہا گیا ہے کہ عدالتی حکم کے بغیر بچی کی حوالگی توہین عدالت کے زمرے میں آتی ہے۔ اسلام آباد … اسلام آباد میں امریکی سفارتخانہ نے کہاہے کہ میموگیٹ کی تحقیقات میں امریکی شہری منصوراعجاز کو پاکستان آنے پر امریکی حکومت نے سکیورٹی کی کوئی یقین دہانی کرائی ہے نہ وہ انکے دورے پر کسی رابطے میں ہے۔ امریکی سفارتخانے کے ترجمان نے جیونیوز سے گفت گو میں کہاکہ منصوراعجاز کو پاکستان آنے پر وہ تمام حقوق اور سہولیات حاصل ہوں گی جو عام امریکی شہری کو ہوتی ہیں، ترجمان نے واضح کیا کہ امریکی سفارتخانہ منصور اعجاز کو سکیورٹی نہیں دے رہا ، وہ امریکی شہری ہیں اور انہیں اس شہری والی سہولیات ہی میسر ہوں گی۔کولمبیا (کینیڈا )…این جی ٹی…کینیڈا کے صوبے برٹش کولمبیا میں دنیا کا سب سے بڑا زمرد نیلامی کے لیے پیش کردیا گیا ہے۔12انچ بڑا اور11.5 کلوگرام وزنی یہ زمرد برازیل میں دریافت کیا گیا تھاجسے بعد ازاں بھارت لاکر تراش خراش کرکے خوبصورتی سے کاٹا گیا۔57ہزار قیراط کے اس زمرد کی قدروقیمت11لاکھ50ہزارڈالر لگائی گئی ہے لیکن اس کی اندازے سے زیادہ قیمت پر فروخت ہوجانے کی توقعات ظاہر کی جارہی ہیں۔ایک فٹ بال اور تربوز کے سائز کے برابر اسTeodoraنامی زمرد کی نیلامی28جنوری کو برٹش کولمبیا کے شہرKelownaمیں کی جائیگی۔پشاور…پشاور میں پولیس اور حساس اداروں نے چھاپہ مار کر غیرقانونی طور پر مقیم تین جرمن باشندوں کو حراست میں لے کر اسلام آباد روانہ کر دیا،جبکہ یونیورسٹی ٹاون میں واقع ان کی رہائش گاہ کو سیل کر دیا گیا ہے۔ یونیورسٹی ٹاون میں پارک لین پر واقع ایک بنگلے میں تین جرمن باشندے مقیم تھے۔پولیس اور حساس اداروں نے بنگلے پر چھاپہ مار کر تنیوں جرمن باشندوں رولف شمتھ ،کرسٹن وائلڈ اور لورینز(lorenz) کو حراست میں لیا۔پولیس نے جرمن باشندوں سے سفری دستاویزات طلب کیں ،تاہم وہ پیش نہ کر سکے۔ جس پر ان کے پاسپورٹ تحویل میں لے لئے گئے۔ جرمن باشندوں نے پوچھ گچھ میں کبھی خود کو جرمن سفارت خانے کا اہلکار اور کبھی غیر سرکاری تنظم کا نمائندہ ظاہر کیا۔ذرائع کے مطابق کرسٹن وائلڈ جرمن فوج میں حاضر سروس کرنل ہیں جو کہ کوسو اور کابل میں طویل عرصے تک کام کرچکے ہیں جبکہ وہ پشاور میں بھی کئی ماہ سے غیر قانونی طور پر مقیم تھے۔ذرائع کے مطابق تینوں جرمن باشندے مشکوک اور ناپسندیدہ کارروائیوں میں بھی ملوث تھے۔دوسری جانب ایس پی کینٹ ڈاکٹر میاں محمد سعید کے مطابق تینوں جرمن باشندوں کو اسلام آباد روانہ کردیا گیا ہے ۔اسلام آباد…وفاقی وزیرداخلہ رحمان ملک نے کہاہے کہ اٹارنی جنرل نے منصوراعجاز کو سیکیورٹی کی ذمہ داری وفاقی حکومت پر عائد کی ہے تاہم وہ اس بارے سیکریٹری دفاع سے بھی رابطے میں ہیں، پارلیمانی کمیٹی نے اگر کہاتو منصوراعجاز کا نام ای سی ایل میں شامل کیا جاسکتا ہے۔رحمان ملک نے اسلام آباد میں میڈیا سے گفتگو میں کہاکہ منصوراعجاز کے پاکستان آنے پر ان کی سیکیورٹی سے متعلق اٹارنی جنرل سے کل بات ہوئی ہے، اٹارنی جنرل نے اگر منصوراعجاز کو فوجی سیکیورٹی دینے کا کہا تو آئینی اور قانونی طریقہ اختیار کیاجائے گا۔وزیرداخلہ نے کہاکہ آئی ایس آئی سیکیورٹی کا نہیں ،انٹیلی جنس کاادارہ ہے وہ منصور اعجاز کو سیکیورٹی نہیں دے سکتے۔رحمان ملک نے کہاکہ وزارت داخلہ کے پاس ، پولیس، رینجرز اور دیگر ادارے ہیں جو منصور کی سیکیورٹی کرسکتے ہیں،انہیں مکمل سیکیورٹی کی یقین دہانی کرادی ہے پھر بھی خدشات ہیں تو اس پر منصور اعجاز ہی بتاسکتے ہیں۔وزیرداخلہ نے کہاکہ منصور اعجاز کے آنے کے شیڈول کا جیسے ہی باضابطہ طور پر چلا ،اُسے عام کردیاجائے گا، رحمان ملک نے بتایاکہ پنجاب کے اپوزیشن لیڈر راجاریاض، میموگیٹ کی تحقیقاتی پارلیمانی کمیٹی کے سامنے پیش ہونا چاہتے ہیں تاکہ یہ ہوپوچھ سکیں کہ منصوراعجاز نے ماضی میں پیپلز پارٹی کی حکومت کیوں گرائی اور آئی ایس آئی پر کیوں الزام لگائے، نیٹوسپلائی روٹ سے متعلق سوال پر وزیرداخلہ کا کہنا تھاکہ یہ اس وقت تک نہیں کھولیں گے جب تک اس کی باضابطہ یقین دہانی نہیں کرائی جاتی،اس یقین دہانی کا تعین ، پارلیمانی کمیٹی کرے گی۔لاہور…گورنر پنجاب سردار لطیف کھوسہ نے کہا ہے کہ کچھ دوست حکومت گرانے کی خواہش رکھتے ہیں ،لیکن ہمارے قدم نہیں اکھڑیں گے،الیکشن مقررہ وقت پر ہی ہوں گے۔ لاہور میں جسمانی معذوری کے حوالے سے قومی کانفرنس سے خطاب کرتے ہوئے گورنر پنجاب کا کہنا تھا کہ تمام ادارے اپنی حدود میں رہ کر کام کر رہے ہیں،کچھ دوستوں کی خواہشات کے باوجود حکومت قائم رہے گی اور انتخابات اپنے وقت پر ہوں گے۔اس سوال پر کہ عمران خان سیاستدانوں کے اثاثے واپس لانے کا مطالبہ کرتے ہیں ،گورنر لطیف کھوسہ کا کہنا تھا کہ عمران خان پہلے اپنے بچے تو پاکستان لائیں۔انہوں نے بتایا کہ پی آئی سی کی ادویات سے ہلاکتوں کی رپورٹ طلب کر لی ہے، ذمہ داروں کے خلاف کارروائی کی جائے گی۔پشاور…عوامی نیشنل پارٹی کی رہنما بیگم نسیم ولی خان نے سیاست میں واپسی کا فیصلہ کرتے ہوئے پارٹی سے سینیٹ الیکشن کا ٹکٹ مانگ لیا۔ولی خان کی بیوہ نسیم ولی خان 2005 سے سیاست سے کنارہ کش ہیں۔ تاہم اب انہوں نے سینیٹ الیکشن لڑنے کا فیصلہ کیا ہے۔ جیو نیوز سے گفتگو میں بیگم نسیم ولی نے بتایا کہ موجودہ سیاسی حالات کو دیکھتے ہوئے انہوں نے سینیٹ الیکشن لڑنے فیصلہ کیا ہے،اور اس سلسلہ میں انہوں نے پارٹی کو باضابطہ بھی درخواست دی ہے۔ بیگم نسیم ولی اس سے قبل قومی اور صوبائی اسمبلی کی رکن اور خیبر پختونخوا اسمبلی کی اپوزیشن لیڈر بھی رہ چکی ہیں۔پیرجو گوٹھ…پیر صغت اللہ شاہ پیر پگارافنکشنل لیگ کے نئے صدر منتخب ہوگئے ہیں۔مسلم لیگ فنکشنل کے پیر جو گوٹھ میں ہونے والے مرکزی اجلاس میں پیر صبغت اللہ شاہ پیر پگارا کو فنکشنل لیگ کا نیا مرکزی صدر منتخب کرلیاگیا ہے۔اجلاس میں تمام ارکین نے نئے صدر کی حمایت کا اعلان کیا۔ پیر جو گوٹھ درگاہ روضہ دھنی میں فنکشنل لیگ کی مرکزی کونسل کا اجلاس منعقد ہوا۔ جس میں قائم مقام صدر خان سلطان محمود ،مرکزی جنرل سیکریٹری انور شیخ، سندھ کے صدر سید صدرالدین شاہ راشدی، پنجاب کے صدر مخدوم احمد محمود، بلوچستان کے صدرمشرف خان کھوسو سمیت فنکشنل لیگ کی مرکزی کونسل کے اراکین نے بڑی تعداد میں شرکت کی۔ اجلاس میں نئے پیر پگارا پیر صبغت اللہ شاہ کو فنکشنل لیگ کا نیامرکزی صدر بنانے کی قرارداد پیش کی گئی اورارکین کی حمایت کے ساتھ پیر صبغت اللہ شاہ کو فنکشنل لیگ کا نیا مرکزی صدرمنتخب کیا گیا۔اجلاس میں شاہ مرادن شاہ پیرپگارا کی مغفرت کے لئے فاتحہ خوانی بھی کی گئی۔نیویارک…امریکی صدر بارک اوباما نے انتخابی مہم کے لیے فنڈز جمع کرنے کی تقریب میں گانا گاکر لوگوں سے خوب داد وصول کی۔نیویارک کے اپولو تھیٹر میں حاضرین اور اسٹاف اس وقت حیران رہ گئے جب امریکی صدر بارک اوباما اسٹیج پر خوش گوار موڈ کے ساتھ آئے۔ اور مشہور سنگر ریو ال گرین Rev Al Green کے گانے کی مشہور لائن لوگوں کو گا کر سنائی۔ اوباما کی پرفارمنس پر پورا ہال تالیوں سے گونج اٹھا۔ اوباما کی یہ پرفارمنس انٹرنیٹ پر بھی خوب دھوم مچا رہی ہے اور ٹوئیٹر کے ٹاپ ٹین ٹاپکس میں بھی شامل ہوگئی ہے۔کوئٹہ…وادی کوئٹہ میں موسم سرما کی پہلی برف باری کے بعد سردی میں اضافہ ہوگیا ہے۔وادی کوئٹہ میں مطلع آج صبح سے ہی ابر آلود تھا۔ دوپہر میں ہلکی برف باری شروع ہوگئی جس میں بتدریج شدت آتی گئی۔ وادی زیارت ، پشین ، قلات اور مستونگ میں بھی برف باری کی اطلاعات ملی ہیں۔ ان علاقوں میں برف باری کے بعد سردی کی شدت میں اضافہ ہوگیا ہے۔ محکمہ موسمیات نے آئندہ چوبیس گھنٹوں کے دوران کوئٹہ سمیت بلوچستان کے مختلف شمالی علاقوں میں مزیدبارش اور برف باری کی پیش گوئی کی ہے۔لاہور …لاہور میں پھیلنے والی پراسرار بیماری کا ابھی تک کوئی سراغ نہیں لگایا جا سکا ،وجوہات کا تعین کرنے کے لئے کمیٹی قائم کردی گئی ہے۔ ڈرگ ٹیسٹنگ لیبارٹری نے اپنی رپورٹ میں بتایا ہے کہ پی آئی سی سے دی جانے والی ادویات ناقص نہیں۔لاہور میں پراسرار بیماری کا جائزہ لینے کے لئے محکمہ صحت نے اجلاس بلایا۔ پنجاب انسٹی ٹیوٹ آف کارڈیالوجی کی انتظامیہ نے ادویات کے بارے میں ڈرگ ٹیسٹنگ لیبارٹی کی رپورٹ پیش کی جس میں بتایا گیا ہے کہ پی آئی سی میں دی جانے والی ادویات ناقص نہیں۔ اجلاس میں فیصلہ کیا گیا کہ ان ادویات کا ٹیسٹ بیرون ملک سے بھی کرایا جائے گا۔ اس موقع پر محکمہ صحت نے پراسرار بیماری سے ہلاکتوں اور دیگر عوام کی جانچ پڑتال کے لئے کمیٹی بنا دی۔ 38 رکنی کمیٹی کے سربراہ پرنسپل علامہ اقبال میڈیکل کالج ڈاکٹر جاوید اکرم ہوں گے۔لاہور…پیپلزپارٹی نے پنجاب میں سینیٹ کی سیٹوں کے اُمیدواروں کے حوالے سے مشاورت کا عمل مکمل کر لیا۔ دو جنرل سیٹوں پر چوہدری اعتزاز احسن اور بابر اعوان کے نام تجویز کئے گئے ہیں۔پیپلز پارٹی کے ذرائع کے مطابق مشاورت کے عمل میں فریال تالپور، جہانگیر بدر، راجا ریاض اور امتیاز صفدر وڑائچ شریک ہوئے۔ سینیٹ الیکشن کے لئے پیپلز پارٹی کے امیدواروں کے ناموں کی حتمی منظوری پارٹی قیادت آئندہ چند دنوں میں دے گی۔ ذرائع کے مطابق ٹیکنو کریٹ کی سیٹ پر مسلم لیگ ق کے امیدوار کی حمایت کی جائے گی۔ جبکہ خواتین کی مخصوص نشست پر مسلم لیگ ق پیپلز پارٹی کے امیدوار کی حمایت کرے گی۔لاہور… حکومت پنجاب کی یلو کیب اسکیم میں مبینہ بے ضابطگیوں کی عدالتی تحقیقات کے لئے لاہور ہائی کورٹ میں درخواست دائر کردی گئی۔ ایم اے کی طالبہ حنا شاہین کی جانب سے دائر درخواست میں موقف اختیار کیا گیا ہے کہ یلو کیب اسکیم کے تحت ہزاروں افراد سے فارموں کے ساتھ لی گئی ابتدائی رقم کا کوئی حساب کتاب ہی نہیں جبکہ من پسند ڈیلروں سے غیر معیاری گاڑیاں لی جارہی ہیں ۔درخواست میں استدعا کی گئی کہ عدالت یلو کیب اسکیم میں کروڑوں روپے کی مالی بے ضابطگیوں کا نوٹس لے اور ایک کمیشن قائم کرے جو یہ تحقیقات کرے کہ اسکیم کے تحت من پسند افراد سے گاڑیاں کن داموں میں خریدی جارہی ہیں اور ابتدائی طور پر لی گئی رقم کہا ں خرچ کی گئی۔مری…ملکہ کوہسار مری میں رواں ماہ کی برف باری سے مسلسل تیسرے ویک اینڈ پر ، سیاحوں کا رش لگا ہوا ہے۔ گزشتہ شام وادی میں برف باری ہوئی لیکن آج زیادہ تر سورج نکلا رہا اور منچلے برف سے لطف اندوز ہوتے رہے۔مری میں برف باری کی اطلاع ملتے ہی گزشتہ شام کو سیاحوں کی آمد شروع ہوگئی تھی، آج دن کے آغاز پر اس رش میں مزید اضافہ ہوگیا۔برف باری کی وجہ سے ایکسپریس وے اور مری شہر کے اندرونی مقامات کی سڑکوں پر ٹریفک کے بہاوٴ میں تعطل آیا تاہم گاڑیوں کی آمد و رفت جاری رہی۔ٹریفک پولیس نے مری آنے والوں کو ایکسپریس وے کی بجائے پرانا مری روڈ استعمال کرنے کامشورہ دیا۔ مری کی مال روڈ پر سیاحوں کا رش لگا رہا جبکہ ارد گرد مقامات پر بھی لوگ ، برف سے لطف اندوز ہوتے رہے۔لاہور…سپریم کورٹ بار کی سابق صدر عاصمہ جہانگیر نے کہا ہے کہ ان پر بھی کئی بار قاتلانہ حملے ہوئے مگر ان کی حفاظت کے لیے کبھی کوئی بٹالین نہیں آئی۔ لاہور میں جیو نیوز سے گفتگو کرتے ہوئے عاصمہ جہانگیر کا کہنا تھا کہ منصوراعجاز کے تعلقات تو براہ راست آئی ایس آئی چیف سے ہیں ،وہ سیکیورٹی کیلئے ان سے بات کرسکتے ہیں، پھر بھی ڈرلگتاہے تو جوڈیشل کالونی بہت محفوظ ہے وہاں جگہ لے لیں ۔اُن کا کہنا تھا کہ جوڈیشل کالونی کو بھی منصور اعجاز مناسب نہیں سمجھتے تو وہ انہیں اپنے ادارے دستک میں رکھنے کو تیار ہیں، کئی سالوں سے وہاں لاچارخواتین رہ رہی ہیں انہیں بھی رکھ لیں گے۔اسلام آباد … منصور اعجاز کے وکیل اکرم شیخ نے آرمی چیف اور اٹارنی جنرل آف پاکستان کے نام ایک خط لکھا ہے جس میں ان کا کہنا ہے کہ منصور اعجاز کو عدالتی حکم کے مطابق سیکیورٹی فراہم نہیں کی جارہی۔ جیو نیوز کو موصول ہونے والی خط کی کاپی میں اکرم شیخ نے آرمی چیف سے کہا ہے کہ اب جبکہ ان کے موٴکل منصور اعجاز کو پاکستانی ویزا جاری ہو چکا ہے اور وہ پاکستان آنے کی تیاری کر رہے ہیں، پاک فوج کی طرف سے میموگیٹ کمیشن کی ہدایت کے مطابق منصور اعجاز کو دی جانے والی سیکیورٹی انتظامات شیئر کیے جائیں، منصور اعجاز کی پاکستان آمد اور واپسی پر سیکیورٹی کی یقین دہانی کرائی جائے۔ خط میں لکھا گیا ہے کہ اگر فوج کی طرف سے میمو کمیشن کی ہدایت کے مطابق منصور اعجاز کو سیکیورٹی کی یقین دہانی آج نہ کرائی گئی تو اپنے موٴکل کو پاکستان آنے کا مشورہ دینے کی پوزیشن میں نہیں ہوں گے۔ خط میں اکرم شیخ نے کہا ہے کہ اگر آرمی چیف میمو گیٹ کمیشن کی ہدایات پر عمل کرنے میں ناکام رہے تو یہ ایک واضح توہین عدالت ہوگی۔ اٹانی جنرل کو لکھے جانے والے خط میں اکرم شیخ کا کہنا ہے کہ آپ نے عدالت میں سیکیورٹی کی یقین دہانی کرائی تھی، کیوں نہ آپ کے خلاف توہین عدالت کی درخواست دوں، وزارت داخلہ کو ہدایت کی جائے کہ وہ منصور اعجاز کی سیکیورٹی میں مداخلت نہ کرے۔ اکرم شیخ کا کہنا ہے کہ ان کے موٴکل کو جن سے خطرہ ہے وہ سیکیورٹی مہیا کرنے کا کہہ رہے ہیں۔ ان کہنا تھا کہ میرے موٴکل کمیشن کے سامنے پیش نہ ہوئے تو ذمہ دار حکومت ہوگی، منصور اعجاز کو سیکیورٹی نہ ملی تو کمیشن سے درخواست کروں گا کہ دوسرے ملک سے ان کا بیان ریکارڈ کر لیں۔کراچی … سندھ کے وزیر برائے امور نوجوانان فیصل سبزواری کا کہنا ہے کہ 12 اگست کو انٹرنیشنل یوتھ ڈے ارفع کریم کے نام سے منسوب کیا جائے گا۔ کراچی میں ایک نجی اسکول میں انعامات تقسیم کرنے کی تقریب کے بعد میڈیا سے گفتگو میں فیصل سبزواری نے بتایا کہ سندھ کے تین اضلاع میں یوتھ ڈپارٹمنٹ نوجوانوں کو تربیت دینے کا کام کررہا ہے اور مختلف لیڈر شپ پروگرامز کے ذریعے نوجوانوں کے مستقبل کو بہتر بنانے کی کوشش کی جارہی ہے۔ فیصل سبزواری نے کہا کہ تعلیم کے نظام اور معیار کی بہتری کیلئے اساتذہ کی تربیت اور نصاب میں جدت لانے کی بھی ضرورت ہے۔پشاور … چیف جسٹس پشاور ہائی کورٹ کے حکم پر قائم کمیٹی نے عظمیٰ ایوب کی بچی سے متعلق رپورٹ تیار کرلی، جبکہ پشاور ہائی کورٹ میں کیس کی سماعت جاری ہے۔ چیف جسٹس پشاور ہائی کورٹ جسٹس دوست محمد خان نے ریمارکس دیتے ہوئے کہا کہ عظمیٰ ایوب کو ان کی رہائش گاہ سے کچھ فاصلے پر واقع لیڈی ریڈنگ اسپتال کی بجائے حیات آباد میڈیکل کمپلیکس کیوں لایا گیا اور پیدائش کے وقت بچے کو والدین کے حوالے کرنے کے قانون پر عملدرآمد کیوں نہیں کیا گیا۔ ذرائع کے مطابق چیف جسٹس پشاور ہائی کورٹ کے حکم پر قائم کمیٹی نے عظمیٰ ایوب کی نومولود بچی کی پراسرار گمشدگی سے متعلق رپورٹ تیار کرلی ہے۔ ذرائع کے مطابق رپوٹ میں سفارش کی گئی ہے کہ سی سی پی او کو طلب کرکے عظمیٰ ایوب کی بچی کی حوالگی سے متعلق پوچھا جائے۔ رپورٹ میں بتایا گیا ہے کہ سی سی پی او سے یہ بھی پوچھا جائے کہ پولیس کی موجودگی کے باوجود بچی کو ویمن کمیشن کے حوالے کیوں کیا گیا۔ دوسری جانب پشاور ہائی کورٹ میں عظمیٰ ایوب کیس کی سماعت چیف جسٹس دوست محمد خان اور جسٹس وقار احمد سیٹھ کررہے ہیں۔ چیف جسٹس دوست محمد خان نے کہا کہ عظمیٰ ایوب کیس اہم اور حساس معاملہ ہے۔ انہوں نے کہا کہ اسپتال میں سی سی ٹی وی کیمرے نصب ہونے چاہئیں تاکہ نومولود بچوں کی گمشدگیوں کا معاملہ رک سکے۔صنعا…یمن کی پارلیمنٹ نے ایک قانون کی منظوری دے دی ہے جس کے تحت صدر علی عبداللہ صالح کو اقتدار چھوڑنے کے عوض عدالتی کارروائی سے استثنیٰ حاصل ہوگا۔ قانون کے تحت صدر علی عبداللہ صالح مکمل اور ان کے ساتھی جزوی طور پر عدالتی کارروائی سے مستثنیٰ ہوں گے۔ نئے قانون کی رو سے صدر کے ساتھیوں نے سیاسی مقاصد کے لئے اور اپنے فرائض کی انجام دہی کے دوران جو اقدامات کئے ان کے خلاف عدالتی کارروائی نہیں کی جاسکتی۔ لیکن اس استثنیٰ کا اطلاق دہشت گردی کی کارروائیوں پر نہیں ہوگا۔ دوسری جانب یمن میں احتجاجی تحریک کے رہنما صدر صالح کو استثنیٰ دینے کے خلاف مظاہروں کا سلسلہ جاری رکھے ہوئے ہیں۔ اسلام آباد … صدر جنرل ریٹائرڈ پرویز مشرف نے عام انتخابات فوج کی نگرانی میں کرانے کا مطالبہ کردیا، اپنے ریکارڈڈ بیان میں انہوں نے وطن واپسی کا ذکر تک نہیں کیا۔ پرویز مشرف نے لندن سے اسلام آباد کے مقامی ہوٹل میں سابق فوجیوں کی ایک تنظیم سے اپنے ریکارڈڈ ویڈیو خطاب میں کہا کہ آئندہ عام انتخابات کا شفاف اور منصفانہ انعقاد یقینی بنانے کے لئے غیرجانبدرانہ نگراں حکومت قائم ہونی چاہئے۔ پرویز مشرف کا کہنا ہے کہ وہ الیکشن میں عوام کی حمایت چاہتے ہیں، کسی بیرونی قوت یا فوج کی نہیں، فوج ملک کے تحفظ کی ضامن ہے، آرمی اور آئی ایس آئی کو کمزور کرنے والا ملک کے خلاف ہوگا۔ سابق صدر پرویز مشرف نے کہا کہ ان کے خلاف مقدمات سیاسی بنیادوں پر بنائے گئے ہیں۔ راولپنڈی…حج انتظامات میں بدعنوانی کے مقدمہ میں استغاثہ نے ملزموں کیخلاف عبوری چالان پیش کردیاہے اور توقع ہے کہ آئندہ سماعت پر ملزموں پر فردجرم عائد کی جاسکتی ہے۔راولپنڈی میں اسپیشل جج سینٹرل کی عدالت نے حج کرپشن کیس کی سماعت کی، اس موقع پر سابق وزیر حامد کاظمی ، راوٴ شکیل سمیت تمام ملزموں کو عدالت میں پیش کیا گیا۔ ایف آئی اے نے ایک نیا ضمنی چالان پیش کیا جس میں راوٴ شکیل کے بینک اکاوٴنٹ کی تفصیلات بھی شامل تھیں۔حامدکاظمی کے وکیل نے اس چالان کی نقل مانگتے ہوئے ، عدالت سے مزید مہلت کی بھی درخواست کی ، عدالت نے سماعت 14 فروری تک ملتوی کردی۔ اسلام آباد…میموگیٹ کے کردار منصوراعجاز کے خلاف مقدمہ درج کرانے کے لیے اسلام آباد ہائیکورٹ میں درخواست دائر کر دی گئی ہے۔اسلام آباد میں پیپلز پارٹی کے مقامی رہنما راجاخالد نے پہلے یہ مقدمہ درج کرانے کے لیے ایڈیشنل سیشن جج کو درخواست دی تھی جسے عدالت نے مسترد کردیا۔ اب راجا خالد نے اسلام آباد ہائیکورٹ میں درخواست دائر کرتے ہوئے استدعا کی ہے کہ ایڈیشنل سیشن جج کا فیصلہ کالعدم قرار دیتے ہوئے پولیس کو مقدمہ درج کرنے کا حکم دیا جائے۔ منصوراعجاز کے خلاف عوام کو بغاوت پر اُکسانے اور انٹیلی جنس اداروں کو بدنام کرنے کے الزامات عائد کئے گئے۔کراچی…سندھ بچاوٴ کمیٹی کے سربراہ جلال محمود شاہ کا کہناہے کہ آئین میں بیسویں ترمیم سندھ کوتقسیم کرنے کی سازش ہے۔انہوں نے اعلان کیا کہ قوم پرستوں کی جانب سے ایم کیوایم کے بل کے خلاف 28جنوری کوسندھ بھرمیں ہڑتال کی جائے گی۔حیدرمنزل کراچی میں جسقم کے رہنما بشیر قریشی،سندھ ترقی پسندھ پارٹی کے ڈاکٹر قادر مگسی ،عوامی تحریک کے ایاز لطیف پلیجواوردیگرکے ساتھ مشترکانیوزکانفرنس کرتے ہوئے جلال محمود شاہ نے کہا کہ پارلیمنٹ کوحق نہیں کہ وہ نئے صوبے بنائے،اگر سرائیکی عوام کونیاصوبہ چاہیے تووہ پنجاب اسمبلی جائیں۔ انہوں نے الزام لگایا کہ متحدہ قومی موومنٹ سندھ دشمن جماعت ہے ،اس سے سندھ کی بھلائی کی امید نہیں،اس بل کے پیچھے امریکا برطانیہ اور دیگرمغربی ممالک کار فرماں ہیں۔جلال محمود شاہ کا کہنا تھا کہ نئے صوبوں کے بل کی منظوری کے بعدسندھ کی تقسیم کی بات کی جائے گی۔ لاہور … وفاقی وزیر اطلاعات و نشریات ڈاکٹر فردوس عاشق اعوان کا کہنا ہے کہ حکومت کی صحت بہت اچھی ہے اور یہ اپنی مدت پوری کئے بغیر کہیں نہیں جارہی۔ لاہور میں آئی ٹی ماہر ارفع کریم کے والدین سے اظہار تعزیت کے بعد میڈیا سے گفتگو کرتے ہوئے ڈاکٹر فردوس عاشق اعوان کا کہنا تھا کہ اْن کی اور حکومت کی صحت بہتر ہے، صدر اور وزیر اعظم نے ارفع کریم فاوٴنڈیشن کیلئے 10 لاکھ روپے فراہم کئے ہیں، حکومت ارفع کے کارناموں پر دستاویزی فلم تیار کرے گی۔ ارفع کے والد امجد کریم رندھاوا نے کہاکہ ارفع کریم فاوٴنڈیشن کے ذریعے بنیادی اور آئی ٹی تعلیم کو فروغ دیا جائیگا۔اسلام آباد … سیکریٹری خارجہ سلمان بشیر نے کہا ہے کہ پاک امریکا تعلقات اہم ہیں یہ بات دونوں ممالک جانتے ہیں، تاہم تعاون کے قوائد و ضوابط مرتب کرنے کی ضرورت ہے تاکہ کسی چیز میں ابہام نہ رہے۔ اسلام آباد میں میڈیا سے گفتگو کرتے ہوئے سلمان بشیر کا کہنا تھا کہ قومی سلامتی کمیٹی نے پاک امریکا تعلقات کا از سر نو جائزہ لینے کے لئے سفارشات مکمل کر لی ہیں، اب پارلیمنٹ بھیجی جائیں گی جہاں ان کو حتمی شکل دی جائے گئی ۔پارلیمانی عمل مکمل ہونے کے بعد شروع ہونے والے مذکرات میں، پارلیمنٹ کی منظورہ کردہ سفارشات فائدہ مند ہونے کے ساتھ ہر کچھ واضح ہوگا۔ امریکی خصوصی نمائندہ مارک گراسمین کا مذاکرات کے حوالے ست بیان اخبار میں پڑھا ہے اور اس سے ہم اتفاق کرتے ہیں۔ ہم نے امریکی وزرات خارجہ سے بھی کہا تھا کہ پارلیمانی عمل مکمل ہونے کے بعد دوبارہ سنجیدگی کے ساتھ مذاکرات شروع کئے جائیں گے۔ سلمان بشیر نے کہا کہ ناروے ہمارا قریبی دوست ملک ہے اور ہمارے تعلقات بہت اچھے ہیں۔پشاور…خیبر پختونخوا کے وزیر اطلاعات میاں افتخار حسین نے کہا ہے کہ اجتماعی زیادتی کا نشانہ بننے والی کرک کی طالبہ عظمیٰ ایوب کی نومولود بچی حکومتی تحویل میں تھی۔وزیر اطلاعات میاں افتخار حسین اور وزیر سماجی بہبود ستارہ ایاز اجتماعی زیادتی کا نشانہ بننے والی عظمیٰ ایوب کے گھر پہنچے اور اُنہیں حکومت کی طرف سے ہر ممکن تعاون کی یقین دہانی کرائی۔ بعد ازاں میڈیا سے گفتگو میں میاں افتخار نے کہا کہ عظمیٰ کی نومولود بچی کو کسی این جی او نے نہیں بلکہ ویمن کمیشن کی چیئرپرسن زبیدہ خاتون اپنی تحویل میں لیا تھا۔ ان کا کہنا تھا کہ عظمیٰ کو مکمل تحفظ فراہم کیا جائے گا۔ میاں افتخار نے کہا کہ کیس کو پایہ تکمیل تک پہنچانا چاہتے ہیں۔ ان کا کہنا تھا کہ عدالتوں کے شکرگذار ہیں کہ وہ معاشرتی برائیوں کا فوری نوٹس لیتے ہیں۔میاں افتخار نے کہا کہ عظمیٰ کے ساتھ زیادتی کرنے اور ان کے بھائی کے قاتلوں کو کیفر کردار تک پہنچایا جائے گا۔سرگودھا…وزیراعظم یوسف رضا گیلانی کا کہنا ہے کہ انقلاب کی باتیں کرنے والی جماعتیں سن لیں وہ انقلاب نہیں لا سکتیں کیونکہ نہ تو ان کے پاس عوام کی طاقت ہے اور نا ہی کوئی منشور ہے۔ ملک میں انقلاب صرف پیپلز پارٹی ہی غریب عوام کے ذریعے لائے گی۔کمپنی باغ سرگودھا میں جلسہ عام سے خطاب کرتے ہوئے وزیراعظم یوسف رضا گیلانی کا کہنا تھا کہ آمریت کے ساتھ کئی جماعتیں آئیں جب آمر گئے تو وہ جماعتیں بھی ان کے ساتھ ہی دفن ہو گئیں۔ بہت سی جماعتیں بے ساکھیوں اور خفیہ قوتوں کے ذریعے آئیں مگر آج ان کا کوئی نام نہیں لیتا۔ پیپلز پارٹی چور دروازے سے نہیں عوام کی طاقت سے اقتدار میں آئی ہے۔ دو ہزار تیرہ میں بھی ووٹوں کے لئے عوام کے پاس جائیں گے۔وزیراعظم کا کہنا تھا کہ وہ کوئی فصلی بٹیرے نہیں جو فصل دیکھ کر آجاتے ہیں، عوام کے ساتھ ان کا مستقل رابطہ ہے جو آئندہ بھی برقرار رہے گا۔لاڑکانہ…رکن قومی اسمبلی فریال تالپور کے احکامات پر سندھ کی ثقافت کو اجاگر کر نے کے لیے لاڑکانہ انتظامیہ اور محکمہ تعلیم کی جانب سے ضلع بھر میں نویں اور دسویں جماعت کی طالبات کے لیے اسکارف کی جگہ سندھ کی ثقافت اجرک لازمی قرار دے دی گئی ہے۔ڈپٹی کمشنر لاڑکانہ عبد العلیم لاشاری اور ڈائریکٹر تعلیم لاڑکانہ رسول بخش شاہ کی جانب سے ضلع بھر کے مختلف اسکولوں میں نویں اور دسویں جماعت کی سینکڑوں طالبات میں مفت اجرک تقسیم کی گئیں۔اس موقع پر ڈپٹی کمشنر عبد العلیم لاشاری نے میڈیا سے گفتگو کرتے ہوئے کہا کے ضلع انتظامیہ اور محکمہ تعلیم کی مشترکہ کوششوں سے یہ فیصلہ کیا گیا ہے کے اجرک طالبات کی یونیفارم کا لازم حصہ ہو گا ۔انہوں نے بتایا ضلع بھر میں سات ہزار دوسو طالبات میں مفت اجرک تقسیم کی جارہی ہیں انہوں نے محکمہ تعلیم سندھ سے بھی اپیل کی کے وہ سندھ بھر میں سندھ کی ثقافت اجاگر کر نے اور پذیرائی حاصل کر نے کے لیے اجرک کو نویں اور دسویں جماعت کی طالبات کے لیے لازمی قرار دیں دوسری جانب طالبات نے ضلع حکومت اور محکمہ تعلیم کے اس اقدام کو سراہا۔راولپنڈی…راولپنڈی میں ایک نجی اسکول کے 6 طلبا و طالبات لاپتہ ہو گئے ہیں۔ پولیس ذرائع کے مطابق راولپنڈی کے علاقے چکلالہ اسکیم تھری کے ایک نجی اسکول کی تین طالبات اور تین طالبعلم 19 جنوری کی صبح سے لاپتہ ہیں جنہیں ممکنہ طور پر اغوا کیا گیا۔ لاپتہ ہونے والوں میں دسویں جماعت کے ابوبکر، وجیہہ اصغر، اریبہ اکرم اور نویں جماعت کے ولید اکرم ، حمزہ علی اور اقراء نسیم شامل ہیں۔ تھانہ ایئر پورٹ میں گمشدگی کا پرچہ درج کر لیا گیا ہے۔لاہور…جماعت اسلامی کے امیر سید منور حسن نے کہا ہے کہ اگر نیٹو سپلائی بحال کرنے کا کوئی عندیہ دیا گیا تو نہ صرف پارلیمنٹ کا گھیراوٴ کریں گے بلکہ آگے بڑھ کر سپلائی کو روکیں گے، بھارت کو پسندیدہ ملک کا درجہ دینے کے فیصلے کو بھی واپس لیا جائے۔جماعت اسلامی کے امیر سید منور حسن نے کہا ہے کہ اگر نیٹو سپلائی بحال کرنے کا کوئی عندیہ دیا گیا تو نہ صرف پارلیمنٹ کا گھیراوٴ کریں گے بلکہ آگے بڑھ کر سپلائی کو روکیں گے، بھارت کو پسندیدہ ملک کا درجہ دینے کے فیصلے کو بھی واپس لیا جائے۔لاہور … مسلم لیگ ن کے صدر میاں نواز شریف 10 روزہ نجی دورے پر لاہور سے لندن روانہ ہو گئے ہیں۔ نواز شریف لاہور کے حج ٹرمینل سے اپنی اہلیہ کلثوم نواز اور خاندان کے دیگر افراد کے ساتھ لندن روانہ ہوئے۔ ذرائع کے مطابق نواز شریف لندن میں مسلم لیگ ن کے کارکنوں اور اوور سیز رہنماوٴں سے ملاقات کریں گے اور واپسی پر دبئی میں اپنی صاحبزدای سے ملاقات کے بعد وطن لوٹیں گے۔ ذرائع کے مطابق ن لیگ فی الحال استعفوں کے معاملے پر خاموشی کی پالیسی جاری رکھے گی۔لاہور … تحریک انصاف کے مرکزی رہنماء جسٹس وجیہہ الدین احمد نے کہا ہے کہ صدارتی استثناء کے حوالے سے آرٹیکل 248 ہو یا ویانا کنونشن، یہ استثناء قتل اور سنگین جرائم میں نہیں، صرف ٹریفک خلاف ورزی اور حادثاتی قتل پر حاصل ہوتا ہے، ایوان عدل لاہور میں وکلاء سے خطاب کرتے ہوئے جسٹس (ر)وجیہہ الدین کا کہنا تھاکہ بحالی کے بعد عدلیہ نے اچھا کام کیا مگر آئیڈیل نہیں کیا، تاہم عدلیہ کو نشانہ بنانے کی وہ بھرپور مذمت کرتے ہیں۔ ان کا کہنا تھاکہ ملک کے حالات خراب تر ہو گئے ہیں، اداروں کا کوئی حال نہیں جبکہ سرکاری افسران کے مزے لگے ہوئے ہیں۔ ان کا کہنا تھاکہ ملک میں قانون اور آئین کی بالادستی ہے ،پارلیمنٹ یا عدلیہ کی نہیں، شرجیل میمن اور بابر اعوان کے کیسز میں بروقت فیصلے ہو جاتے تو وزیر اعظم کو عدالت کے نوٹسز کی ضرورت نہ پڑتی۔اسلام آباد……میمو گیٹ اسیکنڈل کے مرکزی کردار حسین حقانی نے کہا ہے کہ انشاء اللہ جیت سچ کی ہو گی اور پاکستان میں جمہوریت پروان چڑھے گی ، انہوں نے ٹوئٹر پر نیا شعری پیغام بھی بجھوایا ہے ۔ حسین حقانی نے اپنے پیغام میں لکھا ہے کہ میں آج زد پہ اگر ہوں تو خوش گماں نہ ہوچراغ سب کے بجھیں گے، ہوا کسی کی نہیںمیں وہاں ہوں جہاں جہاں تم ہوتم کرو گے کہاں کہاں سے گریزاسلام آباد … فیڈرل بورڈ آف ریونیو کے چیئرمین سلمان صدیق ریٹائر ہوگئے، اب انہیں سیکریٹری جنرل ریونیو تعینات کیے جانے کا امکان ہے۔ ریٹائر ہونے والے چیئرمین ایف بی آر سلمان صدیق نے جیو نیوز کو بتایا ہے کہ انہوں نے جمعہ کو ہی اپنے عہدے کا چارج چھوڑ دیا تھا۔ فی الحال فیڈرل بورڈ آف ریونیو بغیر چیئرمین کے کام کر رہا ہے، ذرائع کے مطابق ممبر اسٹریٹجک پلاننگ محمود عالم کو قائم مقام چیئرمین ایف بی آر کا چارج دیا جا رہا ہے۔ ذرائع کے مطابق سلمان صدیق کو اب سیکریٹری جنرل ریونیو تعینات کیے جانے کا امکان ہے، اس حوالے سے وزارت خزانہ نے سمری وزیر اعظم کو بھجوا دی ہے۔کراچی … ویسے تو عام طور پر بچے اسپتال یا گھر میں پیدا ہوتے ہیں، کبھی کبھار وی آئی پی پروٹوکول یاٹریفک جام کے باعث یہ خوشخبریاں ایمبولینس اور رکشوں میں بھی سننے کو مل جاتی ہیں لیکن کراچی میں ایک بچے کی ولادت گاڑی میں ہوئی جس کے باعث اس کانام احمد جی ایل آئی رکھ دیا گیا ہے۔ کراچی کے نجی اسپتال پہنچتے پہنچتے دیر ہوگئی اور کار پارکنگ میں ہی ایک حاملہ خاتون نے بچے کو جنم دے دیا۔ بعد میں اسپتال انتظامیہ نے زچہ اور بچہ کو فوری طور پر لیبر روم منتقل کیا۔ اسپتال پہنچنے میں تاخیر کی وجہ وی آئی پی پروٹوکول تھا، ٹریفک جام تھا۔ یا کچھ اور۔ بچے کے والدین اور گھر کے بزرگوں نے خوشی میں اس کا نام احمد جی ایل آئی رکھ دیاہے۔ماسکو…این جی ٹی…عام طور پر دنیا بھر میں خطروں کے کھلاڑی پانی کے اوپر بنے اونچے پُلوں سے بن جی جمپنگ کا مظاہرہ کر تے نظر آتے ہیں لیکن روس میں چھ من چلے نو جوانوں نے سیمنٹ سے بنے ایک دیوہیکل کولنگ ٹاور سے منفرد بن جی جمپنگ کی ۔ احتیاطی تدابیرکے مدِ نظر صرف رسی کا استعمال کیا گیا جبکہ یکے بعد دیگرے ان تما م ایڈونچر کے شوقین افراد نے دو رسیوں کو اپنے جسم کے ساتھ باندھ کر کولنگ ٹاور کے سَرے سے بن جی جمپنگ کی اور زندگی و موت کے اس کھیل سے لطف اندوز ہو ئے۔ نئی دہلی…این جی ٹی…زندگی ہر انسان کو پیاری ہو تی ہے لیکن لگتاہے کہ اس بھارتی نو جوان کو اپنی جان کی کوئی پر واہی نہیں جس نے تیز رفتار ٹرین کے نیچے لیٹ کر اپنی بہادری کا مظاہرہ پیش کیا۔ یہ چلتی ریل جیسے ہی پٹری پر کھڑے اس نو جوان کے قریب پہنچی تو یہ نیچے پٹری کے اوپر سیدھا لیٹ گیا اور ٹرین سیکنڈزمیں اس کے جسم کے اوپر سے گزر گئی۔ ریل کے گزر جانے کے بعد اس نو جوان نے اپنی خیرت کی اطلاع دینے کیلئے چہرے پر مسکراہٹ سجا کر کیمرے کو پوز بھی دیا اور خوش قسمتی سے کوئی نا خوشگوارواقعہ رونما نہیں ہوا ۔اسلام آباد … شکر پڑیاں کے جنگل میں پولیس نے آپریشن کرتے ہوئے 3 دہشت گردوں کو گرفتا رکرلیا، پولیس کارروائی تاحال جاری ہے۔ ذرائع کے مطابق پولیس نے حساس اداروں کی اطلاع پر سیاحتی مقام شکرپڑیاں کے جنگل میں کارروائی کی، آپریشن کے دوران 3 دہشت گردوں کو گرفتار کرکے نامعلوم مقام پر منتقل کردیا گیا۔ پولیس کی بھاری نفری علاقے میں آپریشن کررہی ہے۔ ذرائع نے بتایا ہے کہ فاطمہ جناح ہاسٹل پر چھاپہ مار کر ایک مبینہ ملزم کو بھی گرفتارکیا گیا ہے جبکہ ہیلی پیڈ کے علاقے کو بھی سیل کردیا گیا ہے۔ملتان … ملتان کی تحصیل شجاع آباد میں پنچائیت نے 60 سالہ بیوہ خاتون کی شادی 55 سالہ شخص سے کروانے کا فیصلہ سنا دیا تاہم پولیس نے شادی رکوا دی۔ پولیس کے مطابق ملتان کی تحصیل شجاع آباد کے علاقہ رکن ہٹی کی 27 سالہ بیوہ خاتون شمائلہ پر الزام تھا کہ وہ اپنے رشتہ دار لیاقت حسین کو پسند کرتی ہے اسی پر ایک دن شمائلہ کی اپنی والدہ صوباں مائی کے ساتھ تلخ کلامی ہوئی اور شمائلہ گھر سے ناراض ہو کر چلی گئی۔ شمائلہ کے گھر سے جانے پر اس کے والدین کو شک گزرا کہ شمائلہ کو لیاقت بھگا لے گیا ہے جس پر لیاقت کے گھر میں شمائلہ کے والد اور بھائیوں نے جا کر وہاں موجود لوگوں کو تشدد کا نشانہ بنایا اور بعد میں پنچائیت بھی بلا لی جس میں یہ فیصلہ کیا گیا کہ بدلے کے طور پر لیاقت کی والدہ کی شادی شمائلہ کے والد ابوبکر سے کی جائے گی۔ پنچائیت کے اس فیصلہ کی اطلاع لیاقت نے پولیس کو دی جس پر پولیس تھانہ سٹی شجاع آباد نے موقع پر پہنچ کر پنچائیتیوں کو اس فیصلہ سے روک دیا۔ لیاقت نے اب تھانہ سٹی شجاع آباد میں شمائلہ کے والد اور بھائیوں کے خلاف پنچائیت بلانے اور گھر میں گھس کر اس کے اہلخانہ کو تشدد کا نشانہ بنانے پر مقدمہ درج کروا دیا ہے تاہم پولیس نے اب تک کوئی گرفتاری نہیں کی۔ دوسری جانب شمائلہ کا یہ کہنا ہے کہ وہ لیاقت کے ساتھ نہیں بھاگی بلکہ اپنی سہیلی زبیدہ کے گھر گئی تھی۔راولپنڈی … انسداد دہشت گردی کی عدالت نے سابق وزیر اعظم محترمہ بے نظیر بھٹو کے قتل کے مقدمہ میں دو گواہوں پر جرح مکمل ہونے پر سماعت 28 جنوری تک ملتوی کر دی ہے۔ راولپنڈی کی خصوصی عدالت کے جج شاہد رفیق نے بے نظیر بھٹو قتل کیس کے ملزمان کا اڈیالہ جیل میں ٹرائل کیا۔ سماعت کے دوران ایف آئی اے کے فرانزک ماہر نعمان اشرف اور پی ٹی سی ایل کے ڈائریکٹر فیروز عالم پر جرح مکمل کرلی گئی۔ مقدے کی سماعت ملتوی ہونے کے بعد ایف آئی اے کے اسپیشل پبلک پراسیکیوٹر چوہدری ذوالفقار نے میڈیا سے بات چیت میں کہاکہ انسداد دہشت گردی ایکٹ کے تحت اس اہم مقدمہ کی روزانہ کی بنیاد پر سماعت کی جا سکتی ہے۔ ٹرائل کورٹ کی جانب سے درخواست مسترد کرنے کے فیصلے کو ہائی کورٹ میں چیلنج کیا جائے گا۔ اسی عدالت نے مفرور اشتہاری ملزم سابق صدر پرویز مشرف کی جائیداد ضبطگی کے خلاف درخواست پر وکیل کی عدم حاضری پر برہمی کا اظہار کرتے ہوئے سماعت23 جنوری تک ملتوی کردی۔ اسلام آباد … بلوچستان کے بیشتر علاقوں میں آج رات مزیدبارش کے بعد یہ سلسلہ کل سے بالائی علاقوں تک پھیل جائے گا۔ مری، گلیات اور کشمیر میں اگلے 2 روز کے دوران مزید برف باری کا امکان بھی ظاہر کیا گیا ہے۔ گزشتہ چوبیس گھنٹوں میں پسنی میں 42 ملی میٹر، جیوانی 15 اور گوادر میں 9 ملی میٹر بارش ہوئی۔ محکمہ موسمیات کے مطابق بالائی علاقے آج بھی شدید سردی کی لپیٹ میں رہے، کالام منفی 15 کے ساتھ سرد ترین مقام رہا۔ ملک کے دیگر شہروں میں ریکارڈ کئے گئے کم سے کم درجہ حرارت اس طرح رہے۔ پارا چنار، اسکردو، استور میں منفی 11 ، گوپس منفی 10 ، کوئٹہ منفی 7،مری منفی 4 ، اسلام آباد منفی 1، لاہور اور پشاور میں 1 جبکہ کراچی میں کم سے کم درجہ حرارت 9 ڈگری سینٹی گریڈ رہا۔ اگلے چوبیس گھنٹوں میں بالائی پنجاب، ڈیرہ غازی خان ڈویژن ، خیبر پختونخوا ، کشمیر اور گلگت بلتستان میں بارش جبکہ پہاڑوں پر برف باری کا امکان ہے۔اسلام آباد … اٹارنی جنرل مولوی انوار الحق نے کہا ہے کہ میمو تحقیقاتی کمیشن کے حکم کے تحت وفاقی حکومت منصور اعجاز کو پاکستان آنے پر فول پروف سیکیورٹی فراہم کرے گی۔ مولوی انوار الحق نے جیو نیوز کے نمائندہ خصوصی عبدالقیوم صدیقی کو بتایاہے کہ منصور اعجاز کی سیکیورٹی کے حوالے سے آج ایک اجلاس ہوا، جس میں سیکریٹری داخلہ، سیکریٹری دفاع اور قانون نافذ کرنے والے اداروں کے حکام شریک ہوئے۔ اٹارنی جنرل کا کہنا تھا کہ سول ایڈ کے لئے فوج کی خدمات حاصل کی جا سکتی ہیں کیوں کہ فوج بھی وفاقی حکومت کا ہی ادارہ ہے۔ اٹارنی جنرل کا کہنا تھا کہ انہیں منصور اعجاز کو سیکیورٹی مہیا کرنے کے بارے میں اکرم شیخ کاخط موصول ہو گیا ہے اور وہ اس سلسلے میں ان کے ساتھ رابطے میں ہیں۔ اٹارنی جنرل نے کہا کہ وہ سیکیورٹی اقدامات کی تفصیلات نہیں بتا سکتے۔لاہور … آئی جی پنجاب پولیس جاوید اقبال نے ملتان سے اغواء کئے گئے 2 غیر ملکی باشندوں کی بازیابی کے لئے 6 رکنی ٹیم تشکیل دے دی ہے۔ آئی جی پنجاب نے ہائی پروفائل کیس کی نوعیت کو مدنظر رکھتے ہوئے اعلیٰ اختیاراتی کمیٹی کی سربراہی میں ایس ایس پی ملتان اظہر اکرم کے سپرد کی ہے۔ کمیٹی کے ارکان میں ایس پی، سی ٹی ڈی ملتان کرامت اللہ ملک، ایس پی انویسٹی گیشن لیاقت چیمہ، ایس پی کینٹ شہزاد آصف اور ایس پی اسپشل برانچ قیوم قیصرانی شامل ہیں۔ کمیٹی اپنی رپورٹ جلد آئی جی پیش کردے گی۔اسلام آباد … آل پاکستان مسلم لیگ کے نائب صدر میجر جنرل ریٹائرڈ راشد قریشی نے کہا ہے کہ جنرل ریٹائرڈ پرویز مشرف کی 27سے 30جنوری کے درمیان وطن واپسی کا شیڈول برقرار ہے، وہ گرفتاری کے خوف سے پروگرام تبدیل نہیں کریں گے۔ اسلام آباد میں جیو نیوز سے گفتگو کرتے ہوئے راشد قریشی کا کہنا تھا کہ ان کی جنرل ریٹائرڈ پرویز مشرف سے بات بھی ہوئی ہے، 25جنوری کو دبئی میں ہونے والے اجلاس میں پرویز مشرف کی وطن واپسی کے بارے میں حتمی فیصلہ کیا جائے گا۔ ان کا کہنا تھا کہ قانونی ماہرین کی رائے میں بے نظیر بھٹو قتل کیس میں سابق صدر پرویز مشرف کو ملوث کرنا انتہائی غلط ہوگا جبکہ نواب اکبر بگٹی نے خود غار میں دھماکا کیا تھا۔ اسلام آباد … افواج پاکستان کے ریٹائرڈ افسران پر مشتمل پاکستان فرسٹ فورم نے مطالبہ کیا ہے کہ حکومت پرویز مشرف کو وطن واپسی پر مناسب سیکیورٹی اور پروٹوکول فراہم کرے۔ عسکری اداروں سے متعلق غلط پروپیگنڈا پاکستان کو کمزور کرنے کی سنگین سازش ہے۔ پاکستان فرسٹ فورم کے اسلام آباد سے جاری کیے گئے بیان پر 168 ریٹائرڈ فوجی افسران کے نام تحریر ہیں۔ بیان میں کہا گیا ہے کہ پاکستان کے ہر شہری کو حق حاصل ہے کہ وہ جب چاہے وطن واپس آئے۔ پاکستان فرسٹ فورم کی جانب سے کہا گیا کہ جنرل ریٹائرڈ پرویز مشرف آئین کے مطابق عام انتخابات میں حصہ لے سکتے ہیں، عسکری اداروں سے متعلق غلط پروپیگنڈا پاکستان کو کمزور کرنے کی سنگین سازش ہے جس سے ملک اور قوم کے وقار کو دھچکا لگ سکتا ہے۔ بیان میں کہا گیا ہے کہ پاک فوج اور آئی ایس آئی سے متعلق غیرذمہ دارانہ بیانات قابل مذمت ہیں۔ اداروں کو آئینی حدود میں رہتے ہوئے فرائض ادا کرنے دیئے جائیں۔ قومی وقار اور ملکی سلامتی کا تقاضہ ہے کہ قوم کا مورال بلند رکھنے کے لئے تمام ادارے حدود میں رہتے ہوئے ملکی اور بیرونی سطح پر تعاون کریں۔ ایکس سروس مین سوسائٹی کے سیکریٹری جنرل کموڈور ریٹائرڈ فاروق مرزا نے بھی پاکستان فورم کے بیان کی تائید کی ہے۔کرم ایجنسی … کرم ایجنسی میں سیکیورٹی فورسزنے کارروائی کرتے ہوئے بڑی تعداد میں اسلحہ و گول بارود برآمد کیا ہے۔ سرکاری ذرائع کے مطابق سیکیورٹی فورسز نے کرم ایجنسی کے علاقے ڈھول راغا میں کارروائی کی، اس دوران بڑی تعداد میں اسلحہ اور گولہ بارود برآمد کیا گیا ہے۔ جو زمین میں دبایا گیا تھا اور یہ کسی ممکنہ تخریبی کارروائی کے لئے استعمال ہونا تھا۔ ذرائع کے مطابق سیکیورٹی فورسز کی کارروائی تقریباً تین گھنٹے تک جاری رہی۔ برلن … وزیر اعلیٰ پنجاب شہباز شریف نے کہا ہے کہ زرعی برآمدات کے ذریعے پنجاب کے پسماندہ علاقوں میں خوشحالی لائی جائیگی، وہ وقت دور نہیں جب پاکستان فوڈ آئٹمز برآمد کرنے والے ممالک میں سرفہرست ہوگا۔ وزیراعلیٰ شہبازشریف نے یہ بات جرمنی کے شہر برلن میں پریس کانفرنس میں کہی۔ انہوں نے کہا کہ خوراک کی عالمی منڈی میں اپنا حصہ لینے میں کچھ وقت ضرور لگے گا، اس کی لئے سفر کا آغاز کر دیا ہے۔ شہبازشریف نے کہا کہ یورپی سرمایہ کار پنجاب میں سرمایہ کاری کے لئے آگے بڑھیں، انہیں بھرپور تحفظ فراہم کیا جائے گا۔ اس سے پہلے وزیراعلیٰ پنجاب شہبازشریف نے جرمن آرٹسٹوں، وکلا اور دانشوروں سے ملاقات کی، ان سے گفتگو میں شہبازشریف نے کہا کہ وہ جرمنی کے ساتھ دانشوروں اور فنکاروں کے وفود کے تبادلے کا خیر مقدم کرینگے۔ لاہور میں جرمن پینٹنگز کی نمائش کے لئے تمام سہولتیں فراہم کی جائیں گی۔ ان کا کہنا تھاکہ جرمنی کے ساتھ ثقافتی اور تہذیبی رشتہ ہے، جرمنی کو علامہ اقبال کی درسگاہ کااعزاز بھی حاصل ہے ۔کراچی … وزیر اطلاعات سندھ شازیہ مری نے کہا ہے کہ سندھ حکومت نے نادرا کی مدد سے سرکاری ملازمین کے ریکارڈ کی جانچ پڑتال شروع کردی ہے، پہلے مرحلے میں ایک لاکھ 8 ہزار 545 گھوسٹ ملازمین کی نشاندہی ہوئی ہے۔ شازیہ مری کا کہنا تھا کہ محتاط اندازے کے مطابق بوگس، جعلی یا دوسری ملازمت کرنے والے ان ملازمین کو سالانہ 10 ارب روپے اضافی تنخواہوں کی مد میں ادا کئے جارہے ہیں۔ کراچی میں پریس کانفرنس سے خطاب کرتے ہوئے وزیر اطلاعات سندھ شازیہ مری کا کہنا تھا کہ گھوسٹ ملازمین کی نشاندہی کے بعد انکے خلاف اینٹی کرپشن میں مقدمات قائم کئے جائیں گے، حکومت سندھ نے سرکاری ملازمین کے ڈیٹا کی جانچ پڑتال کیلئے سیکریٹری سروسز کی سربراہی میں 15 رکنی کمیٹی قائم کردی ہے۔ شازیہ مری کا کہنا تھا کہ پہلے مرحلے میں اے جی آفس سے 4 لاکھ ایک ہزار 388 ملازمین کا کمپیوٹرائزڈ اور مینول ڈیٹا حاصل کیا گیا، جن ملازمین کا ڈیٹا لیا گیا ہے ان میں محکمہ تعلیم، پاپولیشن اور پولیس کے محکمے شامل ہیں۔ ان کا کہنا تھا کہ جانچ پڑتال کے ابتدائی مرحلے میں 21 ہزار 438 کمپیوٹرائزڈ ڈیٹا بوگس نکلا جبکہ مینول میں 20 ہزار 456 ملازمین کی رجسٹریشن ہی نہیں ملی، 381 ایسے ملازمین ہیں جو انتقال کرگئے لیکن ان کی تنخواہیں دی جارہی ہیں جبکہ ایسے 60 سے 65 ہزار ملازمین کی بھی نشاندہی ہوئی ہے جنہوں نے ملازمت کیلئے اپنی عمریں غلط لکھوائی ہیں۔ انہوں نے بتایا کہ ایک ہزار 264 ایسے ملازمین کی بھی نشاندہی ہوئی ہے جو دوہری ملازمت کررہے ہیں۔ شازیہ مری کا کہنا تھا کہ حکومت سندھ تین ماہ میں سرکاری ملازمین کے ریکارڈ کی جانچ پڑتال کا عمل مکمل کرلے گی اور امید ہے کہ جانچ پڑتال کے اس عمل سے سرکاری خزانے کو پہنچائے جانے والے نقصان کا ازالہ ممکن ہوگا۔لاہور … پیپلز پارٹی کے مرکزی سیکریٹری جنرل جہانگیر بدر نے کہا ہے کہ پیپلزپارٹی کو ختم کرنے کی بہت کوششیں کی گئیں مگر بھٹو کے پیروکاروں میں کمی کے بجائے اضافہ ہوتا چلا گیا، کارکن ساری زندگی بھٹو کے نقش قدم پر چلتے رہیں گے۔ انہوں نے یہ بات لاہور میں پاکستان لیبر فیڈریشن کے زیر اہتمام سابق وزیراعظم ذوالفقار علی بھٹو کی سالگرہ تقریب سے خطاب میں کہی۔ ان کا کہنا تھا کہ بھٹو نے متوسط طبقے کے لئے پیپلز پارٹی کی بنیاد رکھی جن میں محنت کش، طلباء، وکلاء اور دیگر طبقے شامل تھے۔ جہانگیر بدر نے کہا کہ جنرل ضیاء کے پیروکار تاثر پھیلا رہے ہیں کہ پیپلز پارٹی بھٹو کے نظریات چھوڑ چکی ہے مگر کارکن، بھٹو کے نقش قدم پر ساری زندگی چلتے رہیں گے۔ انہوں نے کہا کہ کوئی طاقت محنت کشوں کو سیاست سے نہیں نکال سکتی۔ابو ظہبی … پاکستان کے لیفٹ آرم اسپنر عبدالرحمان کاکہنا ہے کہ انگلینڈ کیخلاف پہلے میچ میں جیت کے باوجود سیریز آسان نہیں۔ ابو ظہبی میں جیو سوپر کے نمائندے نسیم راجپوت سے خصوصی گفتگو کرتے ہوئے عبدالرحمان نے کہا کہ وہ اور سعید اجمل اگلے میچ میں بھی انگلش کھلاڑیوں پر قابو پانے کی کوشش کریں گے۔ یاد رہے کہ دبئی ٹیسٹ میں سعید اجمل نے مجموعی طور پر 10 اور عبدالرحمان نے 4 انگلش کھلاڑیوں کو آوٴٹ کرکے پاکستان کی جیت میں اہم کردار ادا کیا تھا۔اسلام آباد…اٹارنی جنرل مولوی انوار الحق نے کہا ہے کہ انہوں نے میمو گیٹ کے اہم کردار منصور اعجاز کے وکیل کو خط کا جواب دے دیا ہے جس میں منصور اعجاز کو فول پروف سیکیورٹی فراہم کرنے کی یقین دہانی کرائی گئی ہے۔ تاہم منصور اعجاز کے وکیل اکرم شیخ کا کہنا ہے کہ انہیں ابھی تک خط کا جواب موصول نہیں ہوا۔ اٹارنی جنرل مولوی انوار الحق نے جیو نیوز کے نمائندہ خصوصی قیوم صدیقی کو بتایا کہ انہوں نے میمو گیٹ کے مرکزی کردار منصور اعجاز کے وکیل اکرم شیخ کے خط کا جواب دے دیا ہے جس میں انہوں نے منصور اعجاز کے بارے میں سیکیورٹی مہیا کئے جانے کی بات کی تھی۔ اٹارنی جنرل کا کہنا تھا کہ رولز کے تحت وفاقی حکومت منصور اعجاز کو فول پروف سیکیورٹی مہیا کرے گی۔ اٹارنی جنرل کا کہنا تھا کہ آئین کے آرٹیکل 245 کے تحت منصور اعجاز کی سیکیورٹی میں فوج کے جوان بھی شامل ہونگے۔ دوسری جانب منصور اعجاز کے وکیل اکرم شیخ کا کہنا ہے کہ اٹارنی جنرل کا انہیں کوئی خط نہیں ملا، اکرم شیخ نے جیو نیوز کو بتایا کہ اٹارنی جنرل نے انہیں رات 11 بجے فون کیا اور کہا کہ وہ انہیں خط کا جواب بھیجوا رہے ہیں۔ نیویارک … تیز رفتار ہواؤں کے ساتھ آنیوالا برفانی طوفان امریکا کے شمال مشرقی علاقے سے ٹکرا گیا۔اطلاعات کے مطابق ہفتے کو آنے والے شدید برفانی طوفان نے وسطی پنسلوینیا سے کنیٹی کٹ تک ایک بڑے علاقے کو متاثر کیا ہے۔ نیو یارک ،فلاڈلفیا،بوسٹن اور واشنگٹن سمیت کئی علاقوں میں برفباری ہوئی۔ کئی مقامات پر سڑکیں اور عمارتیں برف سے ڈھک گئیں۔ فلاڈلفیا انٹرنیشنل ائیرپورٹ کی ترجمان نے بتایا کہ انھیں چھیاسٹھ پروازیں منسوخ کرنی پڑیں۔سیاٹل کے جنوب میں دولاکھ سے زائد گھر اور متعدد تجارتی مقامات برفباری کے باعث بجلی سے محروم ہو گئے۔کابل … افغان صدر حامد کرزئی نے کہا ہے کہ امن بات چیت کے لئے حزب اسلامی کے ایک وفد سے ملاقات ہوئی ہے۔صدر حامد کرزئی نے کابل میں افغان پارلیمنٹ سے خطاب کے دوران بتایا کہ انجینئر گلبدین حکمت یار کی حزب اسلامی کے ایک وفد سے ملاقات ہوئی ہے۔حامد کرزئی نے بتایا ہے کہ بات چیت میں حکومت نے برادرانہ اور دوستانہ طریقے سے اپنا نقطہ نظر پیش کیا، امید ہے بات چیت جاری رہے گی اور اس کے مفید نتائج نکلیں گے۔ اس موقع پر کرزئی نے کہا کہ امن عمل اور مذاکرات افغان قوم کا حق ہے اور کوئی دوسرا ملک یا تنظیم افغان قوم کو اس حق سے محروم نہیں کرسکتی۔ افغانستان میں امن کے قیام اور جنگ کے خاتمے کے لئے طالبان کے لئے قطر میں دفتر کھولنے پر اتفاق کیا۔کابل میں امریکی سفارت خانے سے جاری بیان کے مطابق پاکستان اور افغانستان کے لئے خصوصی ایلچی مارک گراس مین نے کہا ہے کہ افغانستان میں جنگ کے پرامن خاتمے کے لیے مصالحتی کوششوں میں ہرممکن معاونت کے لیے تیار ہیں۔کراچی … کراچی کے مختلف علاقوں میں ہلکی بوندا باندی نے سرد موسم میں مزید اضافہ کردیا۔ملک بھر کے دیگر حصوں میں جاری سردی کی لہر میں اضافے کے ساتھ کراچی میں بھی رات گئے ہونے والی بوندا باندی سے موسم مزید سرد ہوگیا ہے۔لانڈھی، ملیر، نظم آباد، نارتھ ناظم آباد، آئی آئی چندری گر روڈ، صدر سمیت مختلف علاقوں میں ہلکی بارش ہوئی۔ ہلکی بوندا باندی سے کراچی کے سرد موسم میں اضافہ سے لطف اندوز ہونے کے لئے شہریوں نے سردیوں کی خصوصی سوغات ڈرائی فروٹ، گاجر کے حلوہ اور کافی کی دکانوں کا رخ کیا لیا ہے۔ محکمہ موسمیات کا کہنا ہے کہ اگلے 24 گھنٹوں میں شہر میں مزید ہلکی بوندا باندی کا امکان ہے، جس سے سردی کی شدت میں اضافہ ہوگا۔میکسیکو سٹی … میکسیکو میں زلزلے کے جھٹکے محسوس کئے گئے ہیں ،جس کی شدت6.2 رکارڈ کی گئی ہے۔ امریکی جیولوجیکل سروے کے مطابق ہفتے کو میکسیکو کے جنوبی ساحل کے قریب زلزلے کے جھٹکے محسوس کیے گئے ۔زلزلے کا مرکز ماپاسٹیپک شہر سے ستاون کلو میٹر جنوب مغرب میں چھیاسٹھ کلو میٹرگہرائی میں تھا۔بتایا گیا ہے کہ زلزلہ ایلسلواڈور کے دارالحکومت سان سلواڈور میں بھی محسوس کیا گیا۔کراچی … لاڑکانہ میں جڑے ہوئے جسم کے ساتھ پیدا ہونے والی بہنوں کو کراچی کے قومی ادارہ برائے امراض اطفال منتقل کردیا گیا، جہاں معائنے کے بعد بچیوں کی سرجری کافیصلہ کیاجائیگا،لاڑکانہ کے شیخ زید اسپتال میں جڑے ہوئے جسم کے ساتھ پیدا ہونیوالی دو بچیوں کی خبر جیونیوز پر نشر ہونے کے بعد صوبائی وزیرصحت سندھ ڈاکٹر صغیر احمد نے بچیوں کو علاج کے لئے کراچی منتقل کرنے کے احکامات جاری کیے تھے۔ جس کے بعد دونوں بچیوں کو کراچی کے قومی ادارہ برائے امراض اطفال منتقل کیا گیا۔دونوں بچیوں کے جسم آپس میں جڑے ہوئے ہیں اور دل ایک ہی ہے۔ساؤ پالو … برازیل کے شہرساوٴ پالو میں فیشن ویک کے تیسرے روز بھی دل کش اور دیدہ زیب ملبوسات کی نمائش کا سلسلہ جاری رہا۔ساوٴپالو فیشن ویک میں برازیل کے معروف ڈیزائنروں کے تیار کردہ موسم ِ سرما کے نت نئیملبوسات پیش کیے جارہے ہیں،تیسرے دن پیش کیے گئے ملبوسات میں زیادہ تر چمڑے اورمخمل سے تیار کیے گئے تھے۔ موسم سرما کی مناسبت سے زیادہ تر سیاہ اور سرخ رنگ استعمال کیا گیا تھا۔برازیل میں تیار کیے گئے یہ ملبوسات جاپان اور متحدہ عرب امارات سمیت دنیا کے مختلف ممالک میں خاصے پسند کیے جاتے ہیں۔کوئٹہ … بلوچستان کے بیشتر علاقوں میں برفباری کا نیا سلسلہ شروع ہونے سے سردی میں مزید اضافہ ہوگیا ہے۔کوئٹہ میں تین سال بعد ہونے والی برفباری سے شہریوں کے چہرے کھل اٹھے۔ملک کے دیگر بالائی علاقوں میں بھی سردی کی شدت برقرار ہے۔چمن، پشین، زیارت، خانوزئی، کان مہترزئی اور توبہ اچکزئی سمیت شمالی بلوچستان کے دیگر بالائی علاقوں میں ہفتے کو شدید برفباری ہوئی،کوڑک ٹاپ پر مسلسل برف باری کے باعث دونوں اطراف سیکڑوں مسافر گاڑیاں پھنس جانے کی وجہ سے چمن شہر کو کوئٹہ اور ملک کے دیگر علاقوں سے ملانے والی واحد بین الاقوامی شاہراہ بند ہوگئی ہے،کوئٹہ میں تین سال بعد برفباری ہوئی تو کیا بچے کیا بڑے سبھی نے خوب مزے کئے۔محکمہ موسمیات کے مطابق کوئٹہ اور گردونواح میں چار ملی میٹر برف پڑی۔دوسری جانب برفباری کے باعث کوئٹہ کراچی قومی شاہراہ بھی مستونگ کے علاقے لک پاس کے مقام پر بند ہوگئی ہے۔کنور(کیرالہ )…بھارتی ریاست کیرالہ میں سجا کیک میلہ ، مختلف شکلوں،ڈیزائن اور سائز کے کیک جتنے چاہیں کھاتے جائیں کیرالہ کے 20 ڈیزائنرز نے 129 ویں کیک نمائش میں ا پنے فن کا مظاہرہ کیا۔کچھ کیک حقیقی بچے کی طرح معلوم ہوا تو ایک عدد چیتا کیک بھی موجودتھا اور کئی تو صرف ڈرائنگ ہی لگیں کیک میلہ میں سجانے کا مقابلہ بھی رہا جسے پریزنٹنگ اسٹائل پر چننا گیا کیرالہ بیکری پروڈکٹس کی نسبت سے جانا جاتا ہے۔ بہاول پور…بہاول پور ریجن کے سی این جی اسٹیشن کھول دیے گئے۔ بہاولپورریجن کے اضلاع بہاول نگر،رحیم یار خان اور لودھراں میں گیس لوڈمنیجمنٹ کے تحت بند کیے گئے سی این جی اسٹیشنز آج صبح چھ بجے کھل گئے۔تین روز تک مسلسل سی این جی کی بندش کے باعث صارفین کو سخت مشکلات کا سامنا کرنا پڑا۔ لاہور…پنجاب پولیس نے راولپنڈی سے غائب ہونیوالے ایک نجی اسکول کے6 طلباء وطالبات کے اغوا کی خبروں کی تردید کی ہے ۔پنجاب پولیس کے ترجمان نے لاہور سے جاری بیان میں کہا کہ مختلف ٹی وی چینلز پر چلنے والی راولپنڈی کے نجی اسکول سے3بچوں اور 3بچیوں کے اغوا کی خبر میں کوئی صداقت نہیں،یہ بچے اور بچیاں اپنی مرضی سے اپنے گھروں سے گئے ہیں،اس معاملے کا اغوا سے کوئی تعلق نہیں ہے۔پشاور…پشاور اور گرد و نواح کے قبائلی علاقوں میں تیار ہونے والا اسلحہ مختلف راستوں سے پنجاب اور سندھ ا سمگل ہونے کا انکشاف ہوا ہے۔ پشاور کے نواحی علاقوں میں غیر قانونی اسلحہ پکڑے جانے کی خبریں روز کا معمول ہیں۔ مختلف چھاپوں میں پکڑے جانے والے اسلحے کی تھانوں میں نمائش کی جاتی ہے۔ جبکہ بڑی تعداد میں اسلحہ خفیہ راستوں سے سمگل ہوتا ہے۔ پشاور کے اطراف میں واقع قبائلی علاقے اسلحہ کی بڑی منڈی ہیں۔ یہاں تیار ہونے والا اسلحہ دومختلف روٹس سے پشاور پہنچتا ہے۔ ان میں میاں گانو چوک، کشن گڑھ کالا خیل روڈ اور باڑہ کے روٹس شامل ہیں ۔پشاور پہنچنے کے بعد یہ غیر قانونی اسلحہ پنجاب اور سندھ بھیجا جاتاہے۔ جبکہ پشاورمیں بھی یہ اسلحہ فروخت ہونے کی اطلاعات ہیں۔اسمگلر کوہاٹ اور انڈس ہائی وے کے ذریعے بھی ملک کے مختلف علاقوں کو اسلحہ سمگل کرتے ہیں۔ قبائلی علاقوں سے پشاور کی جانب ایسے کئی راستے نکلتے ہیں جہاں قانون کی عمل داری نہیں یا پھر ان راستوں کی نگرانی برائے نام ہے۔ اسمگلرزاسلحہ لوڈ کرنے کے بعد گاڑی کانمبر پلیٹ تبدیل کرتے ہیں تاکہ مخبری کی صورت میں بچا جاسکے۔ بڑی شاہراہوں پرچلنے والی گاڑیوں کی نمبر پلیٹ کم از کم پانچ بار تبدیل کی جاتی ہے۔ قبائلی علاقوں سے پشاور پہنچنے والا اسلحہ تھانہ متنی اور بڈھ بیر کی حدود سے گزرتا ہے۔ ان علاقوں میں جنوری کے پہلے دو عشروں میں اسلحہ سے بھری 38 گاڑیاں پکڑی جاچکی ہیں۔ کتنی نکل گئیں اس کا کوئی ریکارڈ نہیں۔ فیصل آباد …فیصل آباد کی صنعتوں کو 32ویں روز بھی گیس نہیں مل سکی ہے، فیصل آباد میں سی این جی اسٹیشنز ڈھائی روز بعد ہفتے کی شام چھ بجے ہی کھول دیے گئے تھے۔تاہم گیس کی بندش کے باعث صنعتوں کو گیس کی فراہمی آج 32ویں روز بھی بند ہے۔کراچی…لاڑکانہ سے کراچی منتقل کی گئیں دھڑ جڑی بچیاں ادارہ برائے صحت اطفال میں انتقال کرگئیں ۔ضلع دادو کی تحصیل میہڑ سے تعلق رکھنے والی خاتون کے ہاں شیخ زاید اسپتال لاڑکانہ میں جڑواں بچیوں کی پیدائش ہوئی۔ جیونیوز پر خبر نشر ہونے پر صوبائی وزیر صحت نے نوٹس لیتے ہوئے بچیوں کو علاج کے لئے کراچی منتقل کرنے کی ہدایت کی تھی جس پر ان بچیوں کو گزشتہ رات قومی ادارہ برائے صحت اطفال میں منتقل کیا گیا تھا۔ڈائریکٹر این ائی سی ایچ جمال رضا کے مطابق بچیوں کو شعبہ انتہائی نگہداشت میں رکھا گیا تھا دونوں بچیوں کے پیٹ جڑے ہوئے تھے اور کافی پیچیدہ کیس تھا،جمال رضا کا کہناہے کہ ایسے کیسز میں بچنے کے امکانات بہت کم ہوتے ہیں۔اسلام آباد…آج صوبہ بلوچستان کے اکثرمقامات، خیبرپختونخوا، بالائی پنجاب، ڈی جی خان ڈویژن، آزادکشمیر،گلگت بلتستان میں کہیں کہیں بارش اور پہاڑوں پر برفباری کا امکان ہے، جبکہ شمالی علاقہ جات، مری سمیت گلیات میں اتوار اور پیر کو برفباری کی پیشگوئی کی گئی ہے۔محکمہ موسمیات کے مطابق آج دارالحکومت اسلام آباد ، راولپنڈی اور پشاور میں کم سے کم درجہ حرارت صفرڈگری سینٹی گریڈ،کراچی دس، لاہوردو،قلات منفی بارہ،مری منفی سات،پاراچنار منفی پندرہ، کوئٹہ منفی آٹھ، اسکردو منفی گیارہ،ژوب منفی چار اور زیارت میں کم سے کم درجہ حرارت منفی نوڈگری سینٹی گریڈ رہنے کا امکان ہے۔اسلام آباد…ملک بھر میں سردی کی شدت میں اضافہ ہوگیا ، جس کے باعث مختلف علاقوں میں چلنے والی خشک اور سردہواوٴں کے باعث موسمی بیماریاں پھیلنا شروع ہوگئی ہیں۔طبی ماہرین کا کہنا ہے کہ سردی کی شدت بڑھتے ہی سانس، سینے اور جلد کے امراض میں اضافہ ہو جاتا ہے جبکہ بڑی عمر کے لوگ عموماً ہڈیوں اور جوڑوں کی درد میں مبتلا ہو جاتے ہیں۔ طبی ماہرین کا کہنا ہے کہ اگر سردی کی شدت میں اضافہ ہو اور احتیاط نہ کی جائے تو صحت بری طرح متاثر ہو سکتی ہے، نزلہ ،زکام ،کھانسی ،بخار ،گلے کی خراش اورسینے میں انفیکشن جیسی بیماریاں لاحق ہو جاتی ہیں،سرد ہوائیں اگر مسلسل گردن پر لگتی رہیں تو ٹھنڈ کی وجہ سے سر میں شدید درد ہو سکتا ہے اس کے ساتھ نزلہ ،زکام اور انفلوینزا کی شکایت بڑھ جاتی ہے۔ماہرین کا کہنا ہے کہ ٹھنڈی ہواوٴں سے بچاوٴ کے لیے مناسب لباس زیب تن کرنے کے ساتھ اس موسم کے پھل اور دیگرخوراک بھی مفید ہے۔کراچی…رفیق مانگٹ… ڈیوڈ ہیڈلی کی پہلی بیوی شازیہ نے ممبئی حملوں کو سارا دن ٹی وی پربراہ راست دیکھااور حملوں کے بعد اس نے مبارک باد دیتے ہوئے کہا کہ اسے اپنے خاوندپر فخر ہے۔ بھارتی میڈیا رپورٹ کے مطابق بھارتی نیشنل انوسٹی گیشن ایجنسیNIAنے دہلی کورٹ میں بتایا کہ ڈیوڈ ہیڈلی کی بیوی نے ممبئی حملے کی مبار ک باد دی تھی۔51سالہ ہیڈلی اور دیگر 8افراد پر چارج شیٹ پر عدالت میں دلائل دیتے ہوئے یہ بات کہی گئی کہ ہیڈلی کی بیوی نے 26نومبر کے دہشت گرد حملے کو ٹی وی پر سارا دن براہ راست دیکھا۔تحقیقاتی ایجنسی کے وکیل نے عدالت کو بتایا کہ ہیڈلی کی پہلی بیوی شازیہ نے ممبئی حملے کے بعد انہیں ای میل کی اور کہا کہ اس نے سارا شو ٹی وی پر دیکھا ہے ،اس (ہیڈلی)نے گریجوایٹ کر لیا ہے اور اسے ہیڈلی پر فخر ہے۔اس کی بیوی نے ای میل میں کارٹون دیکھنے جیسے کوڈ ورڈز استعمال کیے۔عدالت نے دلائل سننے کے بعد سماعت چار فروری تک ملتوی کردی۔کراچی…رفیق مانگٹ…ڈرونز کے استعمال کو کبھی بھی کانگریس میں زیر بحث نہیں لایا گیا، ڈرونز آپریشن کو شروع ہوئے سات برس سے زائد کا عرصہ گزر چکا ،ان کی حمایت یا مخالفت میں کانگریس کی طرف سے ایک بھی ووٹ نہیں آیا،امریکی آئین کے مطابق کسی بھی ملک کے خلاف کانگریس کی طرف سے اعلان جنگ کے بعد امریکی صدر اس جنگ کا کمانڈر انچیف ہوتا ہے۔لیکن ڈرونز ٹیکنالوجی کے استعمال کے بعدصدر اور کانگریس کے اختیارات کی تقسیم پر سوالات اٹھ رہے ہیں۔دنیا بھر میں امریکی ملٹری ایکشن ’ War Powers Resolution ‘کی خلاف ورزی ہیں جس کے مطابق 48گھنٹوں کے اندرکسی بھی ملٹری ایکشن کی کانگریس کی طرف سیتوثیق اور60دنوں میں اسے قانونی جواز فراہم کیا جانا ضروری ہے۔ امریکی اخبار’نیویارک ٹائمز‘ کے مطابق امریکانے 2004سے اب تک پاکستان میں3سو سے زائد ڈرونز حملے کیے ،اس وقت امریکا کے سات ہزار سے زائد ڈرونز دنیا بھر میں مختلف آپریشنز اور مشن میں مصروف ہیں جب کہ12ہزار ڈرونزگراوٴنڈ پر ہیں۔ ڈرونز آپریشن کو نہ صرف امریکی ایئر فورس بلکہ سی آئی اے بھی جاری رکھے ہوئے ہے۔گزشتہ برس23اپریل کو لیبیا میں ڈرونز آپریشن کاآغاز کیا گیا اور اس کے چھ ماہ بعد146حملے کیے گئے۔دس برس قبل جنگوں میں ربوٹ کا استعمال صرف ہالی ووڈ کی فلموں تک ہی محدود تھا لیکن اب دنیا بھر میں اس کی اہمیت کو مان لیا گیا ہے۔پری ڈیٹر کو پہلی بار1995میں آپریشنل کیا گیا اس وقت اس میں جی پی ایس اور ہتھیار نہیں تھے۔ لاہور…لاہور میں موچی گیٹ پولیس نے رات گئے مشکوک افراد کے خلاف کریک ڈاوٴن کر کے 100 سے زائد لوگوں کو حراست میں لے لیا تاہم میڈیا کے نمائندوں کے پہنچنے تمام افراد کو بغیر تصدیق کے رہا کر دیا گیا۔موچی گیٹ پولیس نے اندرون شہر میں رات گئے آپریشن کیا اور مختلف مارکیٹوں میں دن بھر محنت مزدوری کرنے والے دوسرے شہروں سے آئے ہوئے درجنوں افراد کو حراست میں لے لیا۔ حراست میں لیے جانے والے افراد کو بھیڑ بکریوں کی طرح تھانے میں لے کر بند کر دیا۔ رات گئے مقامی تنظیموں کے نمائندے تھانے پہنچے اور انہوں نے احتجاج کیا۔ میڈیا کی ٹیمیں بھی اطلاع ملنے پر وہاں پہنچ گئی جس پر حراست لیے گئے تمام افراد کو رہا کر دیا گیا۔لاہور …لاہور میں دریائے راوی کا عارضی بند ٹوٹنے سے مٹی اور ریت اٹھانے والی درجن سے زائد گاڑیاں اور 28 افراد پانی میں پھنس گئے۔ تاہم اہل علاقہ اور ریسکیو اہلکاروں نے بروقت کارروائی کر کے تمام افراد کو نکال لیا۔ریسکیو حکام کے مطابق دریائے راوی کی ٹی فائیو پر 28 محنت کش رات کے وقت ٹریکٹر ٹرالیوں، ڈمپروں اور کرینوں کے ذریعے ریت اور مٹی نکال رہے تھے کہ عارضی طور بنایا گیا بند پانی کے ریلے سے ٹوٹ گیا جس سے تمام افراد پانی میں پھنس گئے۔ شور کی آواز سن کر اہل علاقہ پہنچ گئے اور انھوں نے ریسکیو کو کال کر دی، تمام افراد کو نکال لیا گیا جبکہ کرینیں، ٹریکٹر ٹرالیاں اور ڈمپر پانی میں ڈوب گئے۔ ٹاوٴن میونسپل آفیسر داتا گنج بخش ٹاوٴن امتیاز اعوان کا کہنا ہے کہ یہ بند خود ٹھیکیداروں نے عارضی طور پر بنا رکھا تھا جو ٹوٹ گیا تاہم تحقیقات کر کے ذمہ داروں کے خلاف کارروائی ضرور ہو گی۔حافظ آباد…حافظ آبادمیں ساگر روڈپر بیوی نے گھریلو ناچاقی پر بھائیوں کی مدد سے اپنے شوہر کو پھندا لگا کر ہلاک کر دیا۔پولیس کے مطابق ساگر روڈ کا محمد افضل محنت مزدوری کرکے اپنے چار بچوں کی کفالت کر تا تھا اور گھر میں غربت کی وجہ سے اکثر میاں بیوی میں جھگڑا رہتا۔ اتوار کو بھی دونوں میں جھگڑا ہوا، افضل کی بیوی نے اپنے بھائیوں کو بلایا اور اسے چار پائی سے باندھ کر گلے میں پھندا دے کر مار ڈالا۔ افضل کی بیوی اپنے بچوں کو لے کر فرار ہو گئی، پولیس نے ملزمان کی گرفتاری کے لئے چھاپے مارنے شروع کر دیئے۔پشاور …پشاور میں آج بھی ٹرینوں کی آمدورفت کا شیڈول بدستور متاثر ہے۔ تمام ٹرینیں مقررہ وقت سے کئی کئی گھنٹے لیٹ ہیں۔ ریلویز انکوائری پشاور کے مطابق کراچی سے آنے والی خوشحال خان خٹک ایکسپریس چھ گھنٹے تاخیر سے ساڑھے بارہ بجے دوپہر پہنچنے کا امکان ہے۔ جبکہ خیبر میل ساڑھے تین گھنٹے تاخیر سے صبح ساڑھے دس بجے پشاور پہنچی۔ عوام ایکسپرس شام سات بجے اور کوئٹہ ایکسپریس رات ایک بجے پشاور پہنچنے کا امکان ہے۔ آج صبح کوئٹہ ایکسپریس کی پشاور سے روانگی انجن نہ ہونے کے باعث ملتوی کردی گئی۔ جبکہ عوام ایکسپریس صبح نو بجے کراچی روانہ ہوئی۔پشاور…پشاور اور گرد و نواح میں بارش کا سلسلہ وقفے وقفے سے جاری ہے۔بارش سے سردی کی شدت مزید اضافہ ہوگیا ہے ۔ پشاور میں تیز ہواوٴں کے ساتھ بارش کا سلسلہ جاری ہے۔ جس سے سردی کی شدت میں مزید اضافہ ہوا ہے۔ محکمہ موسمیات کے مطابق پشاورمیں کم سے کم درجہ حرارت 3 سینٹی گریڈ ریکارڈ کیا گیاہے۔ جبکہ بارش کا سلسلہ آئندہ چوبیس گھنٹے جاری رہنے کا امکان ہے۔ مالم جبہ میں 3 ملی میٹر بارش ریکارڈ کی گئی۔پشاور…پشاور کے بیشترعلاقوں میں صبح اور شام کے اوقات میں صارفین کو گیس کے کم پریشرکامسئلہ درپیش ہے۔ پشاور کے گلبہار، رشید آباد، دلہ زاک روڈ سمیت دیگر علاقوں میں صبح اور شام کے اوقات میں گیس کا پریشر انتہائی کم ہوجا تا ہے، جس کے باعث چولہا جلانا مشکل ہوجاتا ہے۔ گیس نہ ہونے سے خواتین کوگھریلو اُمور کی انجام دہی میں مشکلات کا سامنا رہتا ہے۔ دوسری جانب تندوروں اور ہوٹلوں پر لکڑی اور گیس سیلنڈر کا استعمال کیا جارہا ہے۔ جو ان کے ماہانہ بجٹ میں اضافے کا باعث ہے۔ سوئی گیس حکام کے مطابق سردی کی شدت میں اضافہ کی وجہ سے طلب میں اضافہ ہوا ہے جس کے باعث گیس کی قلت ہے۔پشاور…پشاورمیں طویل اور غیراعلانیہ لوڈشیڈنگ کا سلسلہ جاری ہے۔ پشاور کے شہری علاقوں میں چھ سے آٹھ گھنٹے لوڈشیدنگ کی جارہی ہے۔ جبکہ نواحی علاقوں میں چودہ چودہ گھنٹے بجلی بندرہتی ہے۔ وولٹیج کی کمی بیشی سے برقی آلات کے ناکارہ ہونے کی شکایات بھی عام ہیں۔ کئی علاقوں میں پینے کے پانی کی بھی قلت ہے۔ دوسری جانب پیسکو حکام کا کہنا ہے کہ طویل لوڈشیڈنگ سینٹرل پاور کنٹرول یونٹ اسلام آباد سے کی جا رہی ہے جو سسٹم اوور لوڈ ہونے پر بجلی بند کردیتے ہیں۔کراچی…میری ٹائم سیکورٹی ایجنسی نے پاکستانی سمندری حدود میں کارروائی کرتے ہوئے 31 بھارتی ماہی گیروں کو گرفتار کرکے 14 بھارتی کشتیوں کو تحویل میں لے لیا۔ترجمان میری ٹائم سیکورٹی ایجنسی نے جیو نیوز کو بتایا کہ پاکستانی سمندری حدود کی خلاف ورزی کرکے 110 ناٹیکل میل پاکستانی سمندری حدود میں داخل ہونے والی 14 بھارتی لانچوں کو تحویل میں لے لیا گیا ہے،ترجمان نے مزید بتایا کہ بھارتی لانچوں میں سوار 31 ماہی گیروں کو گرفتار کرکے ڈاکس تھانے کی پولیس کے حوالے کردیا گیا ہے،پولیس نے گرفتار کئے جانے والے 31 بھارتی ماہی گیروں کے خلاف فارن ایکٹ اور فشریرز ایکٹ کی دفعات کے تحت ایف آئی آر بھی درج کرلی ہے،جس کے بعد کل انھیں عدالت میں پیش کیا جائے گا۔کوئٹہ…وادی کوئٹہ، زیارت اور قلات سمیت بلوچستان کے مختلف علاقے بارش اور برفباری کے بعدشدید سردی کی لپیٹ میں ،صوبے کے گرم ترین علاقے سبی سمیت کئی علاقوں میں درجہ حرارت نقطہ انجماد سے نیچے گرگیاوادی کوئٹہ،زیارت اور قلات سمیت بلوچستان کے مختلف علاقوں میں برفباری اور بارش کا سلسلہ گذشتہ روز دوپہر سے شروع ہوا تھا جو کہ رات گئے تک جاری رہا،محکمہ موسمیات کے مطابق وادی کوئٹہ میں گذشتہ 24گھنٹے کے دوارن 7انچ تک برفباری اور 3ملی میٹر بارش ریکارڈ کی گئی، زیارت، قلات اور پشین سمیت صوبے کے شمالی علاقوں میں برفباری اور بارش کا ڈیٹا موصول نہیں ہوا، تاہم بلوچستان میں سب سے زیادہ بارش ساحلی علاقے پسنی میں 46.4ملی میٹر ریکارڈ کی گئی، اسی طرح پنجگورمیں 17ملی میٹر، جیوانی میں 15،دالبندین میں 14،قلات میں 12 اورگوادر میں 9ملی میٹر تک بارش ریکارڈ کی گئی،گذشتہ روز کی برفباری کے بعد وادی کوئٹہ میں کم سے کم درجہ حرارت منفی 7درجے اور قلات میں منفی 4درجے سینٹی گریڈ تک گرگیا جبکہ صوبے کے گرم ترین علاقے سبی میں کم سے کم درجہ حرارت منفی صفراعشاریہ 6ریکارڈ کیاگیاہے، ڑوب میں منفی ایک،بارکھان میں ایک درجے اور پنجگور اور خضدار میں 2.5درجے سینٹی گریڈ ریکارڈ کیاگیا، محکمہ موسمیات کے مطابق وادی کوئٹہ اور بلوچستان کے مختلف شمالی علاقوں میں آئندہ چوبیس گھنٹوں کے دوران برفباری اوربارش کے علاوہ سخت سرد موسم کی پیشین گوئی کی گئی ہے۔لاہور…علامہ اقبال میڈیکل کالج کے پرنسپل پروفیسر ڈاکٹر جاوید اکرم کا کہنا ہے کہ پی آئی سی کو ملنے والی ادویات کے ایک بیج میں مسئلہ سامنے آیا ہے۔ 25 ہزار مریض یہ ادویات لے چکے ہیں جن میں سے 30 فیصدنے ادویات واپس کر دی ہیں۔لاہور میں پراسرار بیماری سے ہلاکتوں اور دیگر عوامل کا جائزہ لینے کے لئے بنائی گئی کمیٹی کے سربراہ ڈاکٹر جاوید اکرم نے میڈیا کو بریفنگ دی۔ ان کا کہنا تھا کہ پراسرار بیماری سے اب تک 25 افراد ہلاک ہو چکے ہیں جبکہ 105 زیر علاج ہیں زیر علاج مریضوں میں سے 50 کی حالت تشویشناک ہے۔ مریضوں کی حالت میں بہتری نہیں آئی مزید ہلاکتوں کا خدشہ ہے۔ ڈاکٹر جاوید کا کہنا تھا کہ پی آئی سی ادویات لینے والے مریض ان کا استعمال فوری بند کر دیں اور ڈاکٹروں سے ان کی متبادل ادویات لے کر استعمال کی جائیں۔جوہانسبرگ…جنوبی افریقا اور سری لنکا کے درمیان پانچویں اور آخری ایک روزہ میچ میں سری لنکا نے ٹاس جیت فیلڈنگ کا فیصلہ کیا ہے۔نیو ویلنڈیرر اسٹیڈیم جوہانسبرگ میں کھیلے جارہے اس میچ میں سری لنکا نے وہی ٹیم برقرار رکھی ہے جس نے چوتھے ایک روزہ میچ میں پروٹیز کو پانچ وکٹوں سے شکست دی تھی۔ پانچ میچوں پر مشتمل سیریز میں جنوبی افریقا کو تین۔ ایک کی فیصلہ کن برتری حاصل ہے۔کوئٹہ …کوئٹہ میں پولیس موبائل پر فائرنگ کے نتیجے میں ایک اے ایس آئی جاں بحق ہوگیا۔پولیس ذرائع کے مطابق کوئٹہ کے نواحی علاقے نواں کلی میں زرغون آباد کے علاقے میں معمول کے گشت کے دوران پولیس کی موبائل گاڑی پر ایک شخص نے پستول سے فائرنگ کردی جس کے نتیجے میں اے ایس آئی عزیزاللہ شدید زخمی ہوگیا، اسے اسپتال لے جایاجارہا تھا کہ وہ زخموں کی تاب نہ لاتے ہوئے جاں بحق ہوگیا، واقعہ کی مزید تحقیقات جاری ہیں۔چکوال… موٹر وے پر کلر کہار سالٹ رینج میں ایک ٹریفک حادثہ میں 2 افراد جاں بحق اور 10 افراد زخمی ہوگئے موٹروے پولیس کے مطابق راولپنڈی سے فیصل آباد جانے والی بس کو پیچھے سے آنے والے ٹینکرنے ٹکر ماردی دی جس سے بس اور ٹینکر دونوں الٹ گئے۔پولیس ذرائع کے مطابق ٹینکر میں سوار ڈرائیور اور ہیلپر شدید زخموں کی تاب نہ لاتے ہوئے اسپتال میں دم توڑ گئے جبکہ بس میں سوار 43 افرا د میں سے 10 زخمی ہوگئے جن کو کلر کہا ر اسپتال، اور ڈی ایچ کیو اسپتال چکوال میں منتقل کردیا گیا۔پیر جو گوٹھ…ایم کیو ایم کے رہنما فاروق ستار کا کہناہے کہ قوم پرست جماعتیں واضح کریں کہ کہ وہ کیا ہزارہ، جنوبی پنجاب اور فاٹا صوبہ کی حمایت کرتے ہیں یا نہیں۔ہمیں سندھی ہونے کے لئے کسی سے سرٹیفیکٹ لینے کی ضرورت نہیں، ایم کیوایم سندھ کی تقسیم نہیں چاہتی۔ پیر جو گوٹھ میں فاروق ستار کی قیادت میں ایم کیو ایم کے وفد نے پیر صبغت اللہ شاہ پیر پگارا سے مرحوم پیر مردان شاہ پیر پگارا کے انتقال پرتعزیت کی۔اس موقع پر قائدتحریک الطاف حسین اور رابطہ کمیٹی کی جانب سے تعزیت اور فاتحہ خوانی کی گئی۔ بعد میڈیا سے گفتگو کرتے ہوئے ایم کیو ایم فاروق ستار کا کہنا تھا کہ قوم پرست بتائیں کہ ہزارہ اور جنوبی پنجاب کو صوبے بنانا چاہتے ہیں یا نہیں،متحدہ سندھ کی تقسیم نہیں چاہتی،ہم نے کبھی نہیں کہا کہ ہم سندھ کو تقسیم کرکے کوئی نیا صوبہ بنائیں گے۔لاہور …لاہور میں سردی بڑھنے کا امکان ہے محکمہ موسمیات کے مطابق آئندہ چوبیس گھنٹوں کے دوران درجہ حرارت نقطہ انجماد سے بھی گر سکتا ہے۔لاہور میں آج صبح سویرے سیاہ بادل چھا گئے تاہم بارہ بجے کے قریب دھوپ نکل آئی۔ محکمہ موسمیات کے مطابق پنجاب کے اکثر علاقے گہرے بادلوں کی لپیٹ میں ہیں، آئندہ چند گھنٹوں میں صوبے کے بالائی علاقوں میں بارش کا بھی امکان ہے جس سے سردی میں اضافہ ہو جائے گا۔لاہور . . . . . وزیراعظم یوسف رضا گیلانی نے کہا ہے کہ دنیا کو یہ پیغام جارہاہے کہ منصور اعجاز نہیں جیسے کوئی وائسرائے یا امریکی صدر سے بڑی شخصیت پاکستان آرہی ہے، اربوں روپے لگانا یا فوج کو سیکیورٹی مہیا کرنا پڑے ایساآئین اور قانون کے تحت نہیں کرسکتے، یہ روش ملک کے لئے درست نہیں، سیکیورٹی کی ذمہ دار صرف وزارت داخلہ ہے۔ لاہور میں ارفع کریم کے اہل خانہ سے تعزیت کے بعد میڈیا سے گفتگو کرتے ہوئے وزیراعظم کا کہنا تھا کہ میمو معاملے کو صدر، آرمی چیف، آئی ایس آئی کے اتفاق رائے سے پارلیمانی کمیٹی کو بھیجا مگر نوازشریف سپریم کورٹ چلے گئے۔ وزیراعظم نے کہا کہ منصور اعجاز پاکستان سے کبھی بھی مخلص نہیں رہا، ہمیشہ اسٹیبلشمنٹ، حکومتوں اورپاکستان کے خلاف زہر اگلتا رہا، اسے کمیشن اور پارلیمانی کمیٹی کے سامنے پیش ہوناچاہئے۔ اس سوال پر کہ چیف جسٹس پاکستان نے کہا ہے کہ وفاقی اور سندھ حکومت امن و امان کے حوالے سے ناکام ہوچکی ہیں ، وزیراعظم کا کہنا تھا کہ شکر ہے انہوں نے پنجاب کے لئے یہ سب نہیں کہا۔ ان کا کہنا تھا کہ اعتزازاحسن نے بابر اعوان کو کابینہ میں شامل نہ کرنے سمیت کوئی مطالبہ نہیں کیا۔ وزیراعظم نے کہا کہ نیٹو سپلائی لائن کی بحالی کا کوئی بھی فیصلہ ملکی مفادمیں کریں گے کسی کی خوشنودی کیلئے نہیں۔ اس سے قبل وزیراعظم یوسف رضا گیلانی نے اپنی اہلیہ اور بیٹی کے ہمراہ آئی ٹی ایکسپرٹ ارفع کریم کے انتقال پر ان کے گھر جا کر ان کے والدین سے تعزیت اور فاتحہ خوانی کی۔ وزیراعظم کا کہناتھاکہ وہ ارفع کریم کو پاکستان کا سب سے بڑا سول ایوارڈ دینے کا سوچ رہے ہیں۔راول پنڈی … راول پنڈی کے لیاقت باغ میں دفاع پاکستان کے زیر انتظام لیاقت باغ میں دفاع پاکستان کانفرنس جاری ہے۔ کانفرنس سے جمعیت علما اسلام سمیع الحق گروپ کے امیر مولانا سمیع الحق، جماعت الدعوة کے امیر حافظ محمد سعید ، جماعت اسلامی کے امیر سید منور حسن ، عوامی مسلم لیگ کے صدر شیخ رشید اورآئی ایس آئی کے سابق سربراہ لیفٹیننٹ جنرل ریٹائرڈ حمید گل سمیت دیگر راہ نما خطاب کریں گے۔ کانفرنس میں 40 سے زائد سیاسی و مذہبی جماعتوں کے کارکن شریک ہیں۔ اس موقع پر سیکورٹی کے انتہائی سخت انتظامات کیئے گئے ہیں ، جلسہ گاہ کی حفاظت کے لئے 2 ہزار سے زائد سیکورٹی اہلکار تعینات ہیں ، جلسہ گاہ میں داخلی راستوں پر واک تھرو گیٹس بھی نصب کیے گئے ہیں ۔جوہانسبرگ … جنوبی افریقا نے گریم اسمتھ اور کپتان ڈی ویلیئرز کی سنچریوں کی بدولت سری لنکا کو پانچویں ون ڈے میں جیت کے لئے 313 رنز کا ہدف دیا ہے۔ نیو وانڈررز اسٹیڈیم جوہانسبرگ میں کھیلے جانے والے پانچویں ون ڈے میں سری لنکا نے ٹاس جیت کر فیلڈنگ کا فیصلہ کیا جو انہیں کافی مہنگا پڑا جب جنوبی افریقا نے مقررہ 50 اوررز میں 4 وکٹ پر 312 رنز بنالئے۔ پروٹیز اوپنر گریم اسمتھ 125 رنز بنا کر مالنگا کے ہاتھوں پویلین لوٹے انہوں نے اننگز میں 4 چھکے اور 9 چوکے لگائے تو دوسری جانب کپتان ابراہم ڈی ویلیئرز نے بھی صرف 98 گیندوں پر 4 چھکوں اور 10 چوکوں کی مدد سے برق رفتار ناقابل شکست 125 رنز بنا ڈالے۔ سری لنکا کے بولرز متاثر کن کارکردگی پیش نہ کرسکے ان کے سب سے کامیاب بولر مالنگا نے 79 رنز کے عوض 2 وکٹیں لیں، سینا نائکے نے 1 وکٹ کے لئے 50 رنز دیئے جبکہ تھیسارا پریرا کوئی وکٹ لئے بغیر 7 اوورز میں 64 رنز دے کر مہنگے ترین بولر رہے۔بھلوال . . . . . تحریک انصاف کے سربراہ عمران خان کا کہنا ہے کہ دونوں بڑی جماعتیں عوام کو مایوس کر چکی ہیں اس لئے پاکستان تحریک انصاف ہی ہر طبقے میں ظلم کا خاتمہ کرے گی۔ سرگودھا کی تحصیل بھلوال میں جلسہ عام سے خطاب کرتے ہوئے عمران خان کا کہنا تھا کہ پاکستان میں جو طاقت ور ہے وہ کمزوروں پر ظلم کر رہا ہے اور ہم ظلم کا راستہ روکیں گے۔ تحریک انصاف کا سونامی شہروں سے ہوتا ہوا دیہات کی جانب رخ کر چکا ہے۔ عمران خان کا کہنا تھا کہ وہ ملک کے صدر سے پوچھتے ہیں کہ سوئس اکاوٴنٹ میں 500 کروڑ روپے کہاں سے اور کیسے آئے۔ وزیراعظم گیلانی کو مخاطب کرتے ہوئے عمران خان کا کہنا تھا کہ وہ تو پیروں کے خاندان سے ہیں وہ سوئس حکومت کو خط کیوں نہیں لکھتے۔ عمران خان نے نواز شریف کو بھی تنقید کا نشانہ بناتے ہوئے کہا کہ انہوں نے زرداری کے ساتھ ساڑھے 3 سال گزارے، دونوں بھائی بنے ہوئے تھے اور اکٹھے تیتروں کا ناشتا کرتے تھے۔ انہوں نے 25 سال میں پانچ مرتبہ باری لی لیکن پاکستان کا بیڑا غرق کردیا، نواز شریف اور زرداری اپنی باری لے چکے ہیں آئندہ الیکشن پر دونوں وکٹیں ایک ہی گیند پر گریں گی۔ عمران خان کا کہنا تھا کہ اگر ملک کا وزیراعظم ایماندار ہو تو 90 روز میں کرپشن ختم ہو سکتی ہے۔ تحریک انصاف ٹیکس اکٹھا کر کے دکھائے گی تاکہ ملک کو امریکی غلامی سے نجات دلائی جا سکے۔ پاکستان کے مسائل حل کرنا کوئی مشکل کام نہیں ہے، یہ دونوں بڑی جماعتیں مسائل حل نہیں کر سکتیں، کیونکہ یہ دونوں ہی پاکستان کے لئے مسئلہ ہیں۔چکوال . . . . . موٹر وے پر کلر کہار سالٹ رینج میں ایک ٹریفک حادثہ میں 2 افراد جاں بحق اور 10 افراد زخمی ہوگئے موٹروے پولیس کے مطابق راولپنڈی سے فیصل آباد جانے والی بس کو پیچھے سے آنے والے ٹینکرنے ٹکر ماردی دی جس سے بس اور ٹینکر دونوں الٹ گئے۔پولیس ذرائع کے مطابق ٹینکر میں سوار ڈرائیور اور ہیلپر شدید زخموں کی تاب نہ لاتے ہوئے اسپتال میں دم توڑ گئے جبکہ بس میں سوار 43 افرا د میں سے 10 زخمی ہوگئے جن کو کلر کہا ر اسپتال، اور ڈی ایچ کیو اسپتال چکوال میں منتقل کردیا گیا۔لاہور . . . . . جماعت اسلامی پاکستان کی مرکزی مجلس شوریٰ نے حکومت سے مطالبہ کیا ہے کہ غیرجانبدار انتظامیہ اور بااختیار الیکشن کمیشن کی زیر نگرانی انتخابات کا اعلان کیا جائے تاکہ قوم اپنے مسائل کے حل کے لئے نئی قیادت کا انتخاب کرسکے۔ منصورہ سے جاری ہونے والی شوریٰ کی قرارداد میں کہا گیا ہے کہ تمام سیاسی جماعتوں کی مشاورت اور اتفاق رائے سے عبوری حکومت قائم کر کے عام انتخابات کرائے جائیں۔ قرار داد میں کہا گیا کہ حکومت کی ناکامی کا بہانہ بنا کر اگر کسی غیر جمہوری و غیر آئینی شب خون مارنے کی کوشش کی گئی تو اسے کسی صورت قبول نہیں کیا جائے گا۔ قرار داد میں کہا گیا ہے کہ ایوان صدر کو پارٹی ہیڈ کوارٹر کے طور پر استعمال کیا جارہاہے اور قومی خزانے کو پارٹی مقاصد کے لئے استعمال کیا جارہا ہے۔ قرار داد میں مطالبہ کیا گیا کہ اعلیٰ عدالتیں اور پارلیمنٹ لاپتہ افراد کی بازیابی کے لئے فوری اقدام کریں۔ملتان . . . . . تحریک انصاف کے سینئر رہنما مخدوم جاوید ہاشمی نے کہا ہے کہ ڈاکٹرز ایسے افراد کے دانتوں کا علاج نہ کریں جو ملک کو کھارہے ہیں، جنرل پرویز مشرف کو تو ہرا دیا لیکن جیل کے اندر دانت کے درد نے انہیں ہرا دیا تھا۔ اس بات کا انکشاف انہوں نے ملتان میں دانتوں کی آگاہی سے منعقدہ ایک تقریب سے خطاب کرتے ہوئے کیا۔ ان کا کہنا تھا کہ 5 سال جیل کاٹنے کے بعد جب وہ باہر آئے تو کچھ اور تو نہی بدل سکا البتہ میرے دانت ضرور بدل گئے تھے۔ انہوں نے کہا کہ دانتوں کے ڈاکٹر ایسے افراد کے دانتوں کا علاج نہ کریں جو ملک کو کھا رہے ہیں۔ جاوید ہاشمی کا کہناتھا کہ یوتھ آگے بڑھے اور ملک کو بچائے جب تک یوتھ آگے نہیں بڑھے گی ملک کی حالت نہی بدل سکتی۔کراچی . . . . . . وزیراعلیٰ سندھ سید قائم علی شاہ نے کہا ہے کہ کراچی کے 1400 سے زائد گوٹھوں کو لیز کر رہے ہیں کئی دہائیوں سے قائم گوٹھوں کو لیز دینا آسان کام نہیں تھا۔ یہ بات انہوں نے ملیر میں پیپلز پارٹی کراچی ڈویژن کے تحت گوٹھوں کو لیز دینے کی تقریب کے سلسلے میں منعقدہ جلسہ عام سے خطاب کرتے ہوئے کہی۔ وزیر اعلیٰ سندھ سید قائم علی شاہ نے کہا کہ پیپلز پارٹی نے عوام سے کئے گئے وعدے پورے کئے ہیں اور آئندہ بھی مایوس نہیں کریں گے۔ انہوں نے کہاکہ غریبوں اور بے گھر لوگوں کو 17 ہزار پلاٹ دیئے جائیں گے، پیپلز پارٹی کی عوامی حکومت نے بے زمین ہاری خواتین کو کاشتکاری کیلئے زمینیں دیں۔ وزیر اعلیٰ سندھ نے کہاکہ سندھ حکومت نے 70 ہزار لوگوں کو روزگار دیا ، مزید نوجوانوں کو بھی روزگار دیں گے۔ اس موقع پر جلسہ سے خطاب کرتے ہوئے پیپلز پارٹی کراچی ڈویژن کے صدر سینیٹر فیصل رضا عابدی نے شہر اور مضافات میں قائم 1417 گوٹھوں کو لیز دینے کا علان کیا۔ صدر پیپلز پارٹی کراچی ڈویژن نے کہا کہ 12 فروری تک کراچی کے تمام گوٹھوں کو لیز کر دیا جائے گا۔ انہوں نے کہاکہ ہم نے 745 جعلی گوٹھوں کو منسوخ کر دیا ہے۔ صدر پیپلز پارٹی کراچی ڈویژن نے کہا کہ کوئی پیپلز پارٹی کو ختم نہیں کر سکتا، دور حاضر کے بھٹو کا نام زرداری ہے۔ابو ظہبی . . . . . پاکستان اور انگلینڈ کی ٹیمیں ابوظہبی پہنچ گئی ہیں، جہاں بدھ سے سیریز کا دوسرا ٹیسٹ کھیلا جائیگا، دونوں ٹیمیں کل پریکٹس سیشن کریں گی۔ پاکستان اور انگلینڈ کی ٹیموں نے ابوظہبی پہنچ کر آرام کو ترجیح دی۔ دوسرے ٹیسٹ کی تیاری کے لئے انگلش ٹیم صبح کے سیشن میں پریکٹس کرے گی، جبکہ پاکستان ٹیم کا ٹریننگ سیشن دوپہر کو ہوگا، پاکستان ٹیم کے منیجر نوید اکرم چیمہ کا کہنا ہے کہ ٹیم میں جونیئر اور سینئر میں کوئی فرق نہیں، ڈسپلن کے معاملے میں بھی کسی کے ساتھ رعایت نہیں برتی جائے گی۔لاہور . . . . . سینئر وفاقی وزیر چوہدری پرویز الٰہی نے کہا ہے کہ ناقص ادویات سے ہلاکتوں کے ذمہ دار بطور وزیر صحت شہباز شریف خود ہیں، درجنوں افراد جانوں سے ہاتھ دھو بیٹھے مگر پنجاب کے حکمران ماضی کی طرح صرف تاویلیں گھڑ رہے ہیں۔ پنجاب میں جعلی ادویات سے مریضوں کی ہلاکت اور بیماری پر سخت تشویش کا اظہار کرتے ہوئے سینئر وفاقی وزیر نے کہا کہ صوبائی حکومت کی غفلت کے باعث ڈینگی سے سیکڑوں افراد کی ہلاکت کے بعد اب ناقص ادویات نے کئی جانیں لے لی ہیں، جس سے ان کی نااہلی ایک بار پھر سامنے آ گئی ہے۔ پرویز الٰہی نے کہا کہ محض سردرد ہونے پر سرکاری خزانے سے بیرون ملک علاج کرانے والے اپنی رعایا پر رحم کھائیں۔ انہوں نے مطالبہ کیا کہ مرنے والوں کے لواحقین کو معاوضہ دیا جائے۔کراچی . . . . . متحدہ قومی موومنٹ کی رابطہ کمیٹی نے گزشتہ دنوں ملتان سے غیر ملکی این جی او کے جرمن اور برطانوی اہلکار کے اغواء کی واردات پر گہری تشویش کااظہا رکیا ہے اور مطالبہ کیا ہے کہ مغویان کو فی الفور بازیاب کرایا جائے۔ ایک بیان میں رابطہ کمیٹی نے کہا کہ این جی او کے جرمن اور برطانوی اہلکار سیلاب متاثرین کیلئے کام کررہے تھے اور ان کے اغواء کی واردات نہ صرف افسوسناک ہے بلکہ پاکستان کا امیج دنیا میں خراب کرنے کے مترادف ہے جس کی جتنی بھی مذمت کی جائے وہ کم ہے۔ رابطہ کمیٹی نے صدر مملکت، وزیراعظم، وفاقی وزیر داخلہ اور وزیرا علیٰ پنجاب سے مطالبہ کیا کہ ملتان سے غیر ملکی این جی او کے اہلکاروں کے اغواء کا سختی سے نوٹس لیا جائے اور اس میں ملوث اغواء کاروں کو فی الفور گرفتارکرکے مغویان کی بحفاظت واپسی یقینی بنانے کیلئے ٹھوس اور مثبت اقدامات بروئے کار لائے جائیں۔جوہانسبرگ . . . . . پانچویں ایک روزہ میچ میں سری لنکا نے جنوبی افریقا کو سنسنی خیز مقابلے کے بعد 2 وکٹ سے ہرادیا، وہ سیریز اپنے نام تو نہ کرسکے تاہم حتمی نتیجہ 3-2 کردیا۔ سری لنکا نے 313 رنز کا ہدف 49. 5 اوورز میں 8 وکٹ کے نقصان پر حاصل کیا، ایک موقع پر سری لنکا کو 7 گیندوں پر 6 رنز درکار تھے جبکہ ان کی 5 وکٹیں باتیں مگر چار گیندوں پر ان کی 3 وکٹیں گر گئیں تاہم نئے آنے والے کھلاڑی سینانائکے نے چھکا لگا کر ٹیم کو فتح سے ہمکنار کیا۔ سری لنکا کی فتح کی بنیاد رکھنے والے کمار سنگا کارا نے 102 رنز کی اننگز کھیلی انہیں جے پی ڈومینی نے آوٴٹ کیا۔ سری لنکا کی جانب سے دیگر نمایاں کھلاڑیوں میں تھری مانے 69، تھارنگا 46 اور تلکارتنے دلشان نے 41 رنز کی اننگز کھیلیں۔ جنوبی افریقا کی جانب سے سوٹسوبے، ڈومینی، پارنیل اور پیٹرسن نے 2، 2 وکٹیں لیں۔ اس سے قبل نیو وانڈررز اسٹیڈیم میں سری لنکا نے ٹاس جیت کر فیلڈنگ کا فیصلہ کیا جو انہیں کافی مہنگا پڑا جب جنوبی افریقا نے مقررہ 50 اوررز میں 4 وکٹ پر 312 رنز بنالئے۔ پروٹیز اوپنر گریم اسمتھ نے 4 چھکوں اور 9چوکوں کی مدد سے 125 رنز اور کپتان ابراہم ڈی ویلیئرز نے صرف 98 گیندوں پر 4 چھکوں اور 10 چوکوں کی مدد سے برق رفتار ناٹ آوٴٹ 125 رنز بنا ڈالے۔ سری لنکا کے بولرز متاثر کن کارکردگی پیش نہ کرسکے ان کے سب سے کامیاب بولر مالنگا نے 79 رنز کے عوض 2 وکٹیں لیں، سینا نائکے نے 1 وکٹ کے لئے 50 رنز دیئے جبکہ تھیسارا پریرا کوئی وکٹ لئے بغیر 7 اوورز میں 64 رنز دے کر مہنگے ترین بولر رہے۔کوئٹہ . . . . . . وادی کوئٹہ اور زیارت سمیت بلوچستان کے مختلف علاقوں میں شدید برفباری کا سلسلہ دوبارہ شروع ہوگیا۔ وادی کوئٹہ، زیارت، قلات، پشین اور قلعہ سیف اللہ سمیت بلوچستان کے مختلف شمالی علاقوں میں گزشتہ روز دوپہر سے برفباری اور بارش کا سلسلہ شروع ہوا تھا، جو کہ رات گئے جاری رہا۔ گزشتہ رات تک کوئٹہ میں 7 انچ تک برفباری ریکارڈ کی گئی تھی،برفباری کا یہ سلسلہ سہ پہر تقریبا 4 بجے دوبارہ شروع ہوگیا جو کہ تاحال جاری ہے، برفباری کے باعث کوئٹہ، قلات اور دیگر علاقے شدید سردی کی لپیٹ میں آگئے ہیں، کوئٹہ میں آج کم سے کم درجہ حرارت منفی 7 جبکہ قلات میں منفی 4 سینٹی گریڈ ریکارڈ کیا گیا۔ دوسری جانب شدید برفباری اور بارش کے باعث مختلف مقامات پر ہرنائی کا کوئٹہ اور پنجاب سے رابطہ منقطع ہوگیا، زمینی رابطوں کی بحالی کے لئے انتظامیہ کی جانب سے کوششیں جاری ہیں۔اسلام آباد . . . . . . خیبر پختونخوا کے وزیر اطلاعات میاں افتخار حسین کا کہنا ہے کہ جمہوریت کو ناکام بنانے کی سازشیں ہورہی ہیں، موجودہ حکومت نے ہچکولے کھاتے 4 سال مکمل کرلئے باقی مدت بھی پوری ہوگی اور سینیٹ انتخابات بھی ضرور ہو ں گے۔ اسلام آباد میں باچا خان کی برسی کی تقریب سے خطاب کرتے ہوئے میاں افتخار حسین کا کہنا تھا کہ موجودہ عدلیہ کو عوام نے خون دیکر بحال کیا یہ عدلیہ عوامی خواہشات کے برعکس فیصلے نہیں کرے گی، آئین بنانے والے ادارے پارلیمنٹ کا احترام کیا جانا چاہئے۔ ان کا کہنا تھا کہ انہوں نے مالاکنڈ میں خودکش جیکٹ پہنے افراد اور اسلحہ برداروں کی موجودگی میں دہشت گردوں کے ساتھ مذاکرات کئے اور انہیں امن و محبت کا پیغام دیا۔ میاں افتخار نے کہا کہ دہشت گرد ان کی سوچ کو شکست نہیں دے سکتے۔ تقریب سے خطاب کرتے ہوئے سینیٹر زاہد خان کا کہنا تھا کہ اے این پی کرسی کی سیاست نہیں کرتی اور وہ جمہوریت کی مضبوطی چاہتی ہے۔برلن . . . . . . وزیراعلیٰ پنجا ب شہباز شریف نے کہا ہے کہ جرمنی میں پاکستانی نمائش نے مغربی دنیا میں پاکستانی زرعی برآمدات کے دروازے کھول دیئے ہیں۔ جرمنی کے شہر برلن میں اپنے دورے کے اختتام پر وزیراعلیٰ پنجاب نے جرمن پریس سے گفتگو کرتے ہوئے کہا کہ جرمن حکام نے انہیں آلووٴں سمیت بعض پاکستانی اجناس کی برآمد پر پابندی اٹھانے میں مدد کی یقین دہانی کرائی ہے، آئندہ چند ماہ میں پاکستانی گوشت کو بھی مشرقی یورپ میں متعارف کرانے میں کامیاب ہو جائیں گے، شہباز شریف نے کہا کہ جرمنی میں پاکستانی نمائش کے لئے انتھک محنت پر وہ پنجاب انویسٹمنٹ بورڈ، محکمہ زراعت لائیو اسٹاک کے افسران اور اہلکاروں کے شکر گزار ہیں۔لندن … صدرزرداری کی میڈیا ایڈوائزر اور میمو اسکینڈل کے ایک کردار حسین حقانی کی اہلیہ فرح ناز اصفہانی نے الزام لگایا ہے کہ وہ پاکستان سے اس خدشہ کے باعث فرار ہوئی ہیں کہ آئی ایس آئی انہیں اغواء کرسکتی تھی تاکہ ان کے شوہر حسین حقانی پر اعترافی بیان اور صدر کو میمو اسکینڈل میں ملوث کرنے کے بیان پردستخط کے لئے دباؤ ڈالا جاسکے۔ انہوں نے یہ الزام برطانوی صحافی کرسٹینالیمب سے بات چیت کرتے ہوئے عائد کیا۔ جس کا برطانوی صحافی نے اپنے آرٹیکل میں ذکر کیا۔واضح رہے کہ کرسٹینا لیمب کو 2001ء میں پاکستان سے بے دخل کرنے کے بعد سے اس کے ملک میں داخلے پر پابندی ہے۔ برن … این جی ٹی…سو ئٹزرلینڈ کے بر فیلے پہاڑوں پر انو کھی ریس منعقد ہو ئی جس میں شامل افراد نے چڑیلو ں کاروپ دھا را ہو ا تھا ۔ اس روایتی اسکینگ کے مقابلے میں شرکا ء نے چہر ے کو عجیب و غریب رنگوں اور لمبی نا کوں سے سجا نے کے علاوہ چڑیل کے روپ کو مزید مکمل کرنے لیے ہاتھوں میں جھاڑوبھی تھا می ہو ئی تھی ۔یہ ریس صدیوں پہلے سوئٹز ر لینڈ کی ایک چڑیل کی یا د میں منعقد کی جا تی ہے جسے لو ک دا ستانوں کے مطا بق جلا کر ہلاک کر دیا گیا تھا ۔سان فرانسسکو … این جی ٹی … ایڈونچر کے شوقین نو جوان کسی بھی قسم کے کر تب کو سر انجام دینے کے لئے جا ن جوکھم میں ڈالنے سے بھی پر ہیز نہیں کر تے تاہم کبھی کبھار یہ شوق مہنگا بھی پڑسکتا ہے ۔یہ ویڈیو بھی ایک ایسے ہی ایک نوجوان لڑکے کی ہے جس نے داد وصول کر نے کی خاطراونچی نیچی ڈھلوان پر سے بائی سائیکل کیساتھ چھلانگ لگانے کا اسٹنٹ دکھانے کی کوشش کی۔ سائیکل کو تیز رفتاری سے دوڑاتا یہ نوجوان چھلانگ لگاکر اُس پار تو پہنچا لیکن ہوا میں ہی اس کی سائیکل دو حصوں میں تقسیم ہوگئی اور وہ زمین کی دھول چاٹتا نظر آیا۔ اس ایڈونچر کے نتیجے میں لوگوں سے واہ واہ تو کیا ملتی لیکن اس غیر متوقع حادثے سے اسے سبق ضرور مل گیا۔ہیوسٹن … این جی ٹی … امریکا کے شہرہیوسٹن Houston میں ایک دیو ہیکل کھلونا ٹائیگر نے فائر فائٹرز اور مقامی رہائشیوں کو بے وقوف بنا کر علاقے میں سنسنی مچا دی ۔ مقامی افراد نے پولیس کوایک ہوٹل کی چھت پر 8فٹ بڑے ٹائیگر کی مو جودگی کی اطلاع دی، جس کے بعد فائر فائٹرز کی ٹیم اسلحہ سے لیس ہو کر جائے وقوعہ پر پہنچ گئی ۔ اس پوری جگہ کو جا نی نقصان کے پیشِ نظر خالی کر وایا گیا اورکرین کے ذریعے فائر فائٹرزنے ٹائیگر کی جگہ کا معائنہ کیا ۔جب اس آپریشن کے اختتامی مر حلے پرچھت میں بیٹھے اس ٹائیگر کو نشا نے پر لے لیا گیا تو اس کے بے جان جسم کو دیکھنے کے بعد یہ بات عیاں ہو ئی کہ یہ ٹائیگر صرف ایک کھلونا تھا۔کراچی … کراچی میں نامعلوم شخص نے کمسن بچی سے زیادتی کی جس کا مقدمہ درج کرلیا گیا ،ذرائع کے مطابق کراچی کے علاقے گلبرگ میں تین سالہ کمسن بچی کے ساتھ نامعلوم شخص نے زیادتی کی ،ایم ایل او عباسی شہید اسپتال کے مطابق کمسن بچی کوتشویش ناک حالت میں اسپتال لایا گیا تھا۔جہاں سے مزید علاج کے لئے جناح اسپتال منتقل کردیا گیا ہے ۔دوسری جانب پولیس نے زیادتی کا مقدمہ درج کرکے تفتیش شروع کردی ہے ۔جعفر آباد … ضلع جعفر آباد کے علاقے ملگزار میں سوئی گیس پائپ لائن کی تباہی سے سندھ کے ساتھ ساتھ کوئٹہ سمیت بلوچستان کے کئی علاقے متاثر ہوں گے، تباہ ہونے والی گیس پائپ لائن کی مرمت تین روز میں مکمل ہونے کا امکان ہے۔ جنرل منیجر سدرن گیس کمپنی ہارون رشید نے بتایا کہ جعفرآباد کے علاقے میں سوئی گیس کی پائپ لائن اڑائے جانے سے کوئٹہ اور بلوچستان کے مختلف علاقوں میں گیس کی سپلائی متاثر ہوگی۔ انہوں نے بتایا کہ سوئی سدرن گیس کمپنی کی کوشش ہے کہ سخت سردی میں گھریلو صارفین کو گیس کی فراہمی جاری رہے تاہم گھریلو صارفین کو گیس کے استعمال میں کفایت شعاری سے کام لینا ہوگا۔ جی ایم سوئی سدرن گیس کمپنی بلوچستان نے بتایا کہ گیس پائپ لائن کی مرمت میں 3 روز لگ سکتے ہیں۔کیپ کوڈ،میسا چوسٹس … این جی ٹی … امریکی ریا ست میسا چوسٹسMassachussets کے ساحل پر پہنچے والی ساٹھ ڈولفنز میں سے تیس سے زائد مچھلیاں ہلا ک ہو گئیں ہیں ۔میساچوسٹس کے علاقےCape Code پر گزشتہ روزتقریبا ًساٹھ ڈولفن مچھلیاں ساحل پر آ گئیں تھیں جو سمندر میں پانی کی سطح کم ہو نے کے باعث واپس جا نے میں ناکا م ہو گئیں۔ ساحل پر پھنس جا نے والی ڈولفنز میں سے تیس سے زائد وہیں ہلا ک جبکہ بعض شدید زخمی بھی ہوگئیں۔ آ بی حیات کا تحفظ کر نے والے کا رکن انیس ڈو لفنز کو واپس گہر ے سمندر میں پہنچا نے میں کامیاب ہو گئے ہیںقاہرہ … عرب لیگ نے شام کے لئے اپنے مجوزہ امن منصوبے کا اعلان کرتے ہوئے کہا ہے کہ دمشق فوری طور پر قومی حکومت تشکیل دے اور شام کے صدر بشارالاسداختیارات نائب صدر کو منتقل کریں۔قاہرہ میں عرب وزراء خارجہ کے اجلاس کے بعد جاری بیان میں قطر کے وزیراعظم شیخ حماد بن جاسم التھانی کی جانب سے جاری بیانمیں کہا گیا ہے کہ شام میں مسائل کا سیاسی حل تلاش کیا جائے اور جلد الیکشن کرائے جائیں۔انہوں نے مزید کہا کہ مجوزہ امن منصوبے پر سلامتی کونسل کی حمایت بھی حاصل کی جائے گی۔دمشق … شام نے عرب لیگ کے مجوزہ امن منصوبے کو مسترد کردیا۔شام کے سرکاری ٹی وی سے جاری حکومتی بیان میں مجوزہ امن منصوبے کو مستردکردیا گیا،اور کہا گیا ہے کہ عرب لیگ کا منصوبہ شامی عوام کی خواہشات کیخلاف اور ملکی خودمختاری میں مداخلت ہے ۔واضح رہے کہ عرب لیگ نے قاہر ہ میں اجلاس کے بعد شام کے لئے اپنے مجوزہ امن منصوبے کا اعلان کیا تھا، جس میں شام سے فوری طور پر قومی حکومت تشکیل دینے ، صدر بشارالاسدکو اختیارات نائب صدر کو منتقل کرنے ور جلد الیکشن کرانے کے مطالبے کئے گئے تھے۔سان فرانسسکو … این جی ٹی … ٹریفک کنٹرول کر تے اور گا ڑیوں کو ہدا یا ت د یتے ہو ئے تو آ پ نے بہت سے ٹریفک وارڈنز دیکھے ہو نگے لیکن یہ کام نا چ نا چ کر کر تے شا ید آ پ نے کسی ٹریفک پو لیس آفیسر کو نہ دیکھاہو۔ اس وڈیو میں نظر آتا یہ ٹر یفک وارڈ ن عام وارڈنز کے بر عکس روایتی انداز کے بجا ئے اپنے ہاتھوں اور پو رے جسم کو بر یک ڈانس کے اندازمیں حرکت دیتے ہو ئے گا ڑیوں کو ہدا یا ت دیتا ہے جو اپنے منفرد انداز کی بدولت سب کی توجہ کا مرکز بن گیا ہے ۔ ما ئیکل جیکسن کا مدّاح اور بر یک ڈانس کا شو قین یہ پو لیس آفیسر نو کر ی کو اپنے شوق کے آڑے نہیں آنے دیتا اور ڈیوٹی کو ڈانس کے سا تھ ہی ادا کر کے اپنا شو ق پو را کر لیتا ہے ۔ کراچی… مہاجر قومی مومنٹ کے رہنما آفاق احمد پر فاروق بیگ قتل کیس میں فرد جرم عائد کردی گئی۔ آفاق احمد نے صحت جرم سے انکار کیا ہے۔ عدالت نے 16 فروری کو استغاثہ کے گواہوں کو طلب کرلیا۔برلن…این جی ٹی…ہائے ویز پر گاڑیوں کی رفتار کے بارے میں پیغامات آویزاں کرنا انتہائی ضروری ہے ورنہ تیزرفتاری کئی جان لیواحادثات کا سبب بن جاتی ہے۔ایسا ہی کچھ گذشتہ روز شمالی جرمنی کے ہائے وے پر بھی دیکھا گیا جہاں تیز رفتاری کے سبب25گاڑیاں اور ٹرک آپس میں ٹکراگئے۔جرمن شاہراہِ اعظم پر ہونے والے اس خطرناک ٹکرائو کے نتیجے میں جہاں ایک شخص اپنی جان سے ہاتھ دھو بیٹھا وہیں لاتعداد افراد شدید زخمی بھی ہوئے۔میلبورن… اعصام اور روزے کی جوڑی کو آسٹریلین اوپن کے مینز ڈبلز کے پری کوارٹر فائنل میں شکست ہو گئی۔ میلبورن میں کھیلے گئے ایونٹ میں اعصام اور روزے کی جوڑی کو امریکا کے ایریک بوٹوریک اور برازیل کے برونو سوریز نے4-6اور2-6سے ہرایادیا۔ممبئی…این جی ٹی…بالی ووڈ فلم انڈسٹری میں سائز زیرو فِگر کا ٹرینڈ متعارف کروانے والی اداکارہ کرینہ کپور روزانہ آلو اور گوبھی کے پراٹھے کھاتی ہیں۔ یہ حقیقت ہے جس کا انکشاف خود کرینہ نے کیا ہے۔رپورٹرز سے بات چیت کرتے ہوئے کرینہ کا کہنا تھا کہ وہ فٹ رہنے کے لیے ناہی کوئی خاص ٹوٹکا استعمال کرتی ہیں اور نہ ہی بھوکا رہتی ہیں بلکہ وہ صحت مند غذا استعمال کرتی اور روزانہ آلو اور گوبھی کے پراٹھے بھی کھاتی ہیں۔کرینہ کا ماننا ہے کہ درست غذا ہی اچھے فِگر کی ضامن ہے اور انہوں نے سائز زیرو فگر حاصل کرنے کی جستجو کے دوران بھی پراٹھوں سے پرہیز نہیں کیا۔اسلام آباد… سپریم کورٹ نے اصغر خان کی پٹیشن کی سماعت کے لئے 29فروری کی ممکنہ تاریخ طے کی ہے تاہم سماعت کے تعین کا حتمی فیصلہ بینچ کی دستیابی کے بعد ہوگا۔ واضح رہے کہ اصغر خان نے آئی ایس آئی کی جانب سے سیاستدانوں کو مبینہ طور پر رقم دینے کے خلاف پٹیشن دائر کی تھی۔ہوسٹن…این جی ٹی…عام طور پرجسم میں تیز دھار والا تیر لگنے سے پیدا ہو نے والا زخم جان لیوا ثابت ہو تا ہے لیکن امریکا میں ایک بلی جسم میں گھسے تیر کے ساتھ کئی دن تک زندہ رہی ۔بلی کے جسم میں کسی نے بے دردی سے تیر ماردیا جو اس کے جسم کے ایک طرف سے گزرتا ہوا دوسری جانب سے باہر نکل آیا لیکن کسی اہم جسمانی عضو پر تیر نہ لگنے کے باعث اس کی موت واقع نہیںہوئی۔تیر کھانے کے باوجود یہ بلی اسی حالت میں کئی دن تک امریکی شہر Houston کی گلیوں میں پھرتی رہی جسے ایک شہری نے اسپتال پہنچایا اور اب اس تیر کو باقاعدہ آپریشن کرکے نکال لیا گیا ہے۔لندن…این جی ٹی…دنیا بھر میں نقل وحرکت کیلئے ہموار زمین اور سٹرک پر بائیک چلائی جاتی ہے لیکن کیا کبھی آپ نے کسی کو اونچے پہاڑوں کی چوٹی پر بائیک چلاتے دیکھا ہے یہ ایک ایسے نڈر با ئیکر ہیںجس نے برف سے ڈھکے پہاڑوں کی چوٹی پر بائیک چلا کر ناممکن کو ممکن کر دکھایاہے۔اس سوار نے پہاڑ کی چوٹی پر تیز رفتاری سے بغیر کسی دقت کے با ئیک چلائی جو ہیلمٹ میں لگے کیمرے میں ریکارڈ ہو تا رہا ۔ اس ایڈونچر کے دوران ذرا سی غلطی اس سوار کو بائیک سمیت پہاڑ سے نیچے کھائی میں بھی پہنچا سکتی تھی لیکن مہارت نے ایڈونچر کو کامیابی سے ہمکنار کر دیا۔کراچی… حسین حقانی کی اہلیہ فرخ ناز اصفہانی کا کہنا ہے کہ حسین حقانی اور ان سے غلط باتیں منسوب کی جارہی ہیں۔ فرخ ناز اصفہانی کا کہنا ہے کہ انہوں نے کسی کو انٹرویو نہیں دیا، وہ کرسٹینا لیمب کی خبر کی تردید کرتی ہیں ۔ آئی ایس آئی سے متعلق ان سے منسوب بیان محض قیاس آرائی ہے ۔ ان کا کہنا تھا کہ فوج اور آئی ایس آئی کا بے حد احترام ہے ، وہ بچوں سے ملنے امریکاآئی تھیں اورجلد ہی پاکستان واپس آرہی ہیں ۔ حسین حقانی کی اہلیہ نے کہا کہ لوگ اداروں کو لڑانا چاہتے ہیں ۔ ہالی ووڈ …این جی ٹی…مشہو ر ہا لی ووڈ اور شو بز شخصیا ت کا علا ج کر نے والے امریکی ڈاکٹر نے اپنے قرضو ں کا بو جھ اتا رنے کے لیے ان شخصیا ت کی جا نب سے دیئے جا نے والے تحا ئف نیلا م کر نا شر و ع کر دیے ہیں۔ Arnold Klein مائیکل جیکسن اور ایلز بتھ ٹیلر جیسی شخصیا ت کے علا ج کر تا رہا ہے جو اب کئی ایسی قیمتی اشیا ء نیلامی کے لیے پیش کر رہا جو انہوں نے اسے بطور تحفہ دی تھیں ۔ نیلا م کی جا نے والے اشیا ء میں ما ئیکل جیکسن کا ہیٹ ،پو رٹر یٹس ،ایلزبتھ ٹیلر کا ہیروں سے بنا پو رٹر یٹ اور ان شخصیا ت کے زیرِ استعما ل رہنے والی دیگر قیمتی اشیا ء شامل ہیں ۔اسلام آباد… بجلی تقسیم کار کمپنیوں کی ممکنہ نجکاری کے خلاف ، اسلام آباد الیکٹرک سپلائی کمپنی کے ہیڈ آفس اور ریجن کے تمام دفاتر میں ملازمین نے ہڑتال کرتے ہوئے دفاترکی تالہ بندی بھی کردی۔ آئیسکو ہیڈ آفس میں آج صبح سے ہی احتجاجی ملازمین ہڑتال کرتے ہوئے ہیڈ آفس کے باہر جمع ہوتے رہے ، ہڑتالی ملازمین نے دفتر کی تالہ بندی کردی اور کسی کو اندر نہ جانے دیاگیا، احتجاجی ملازمین نے بجلی کی تقسیم کار کمپنیوں کی مجوزہ نجکاری کے خلاف اور ملک میں مہنگائی کے خلاف بھی نعرے بازی کی، احتجاجی کیلئے دیگر آئیسکو آفسز سے بھی ملازمین یونین کے عہدے دار یہاں پہنچتے رہے ، یونین عہدے داروں نے مظاہرے سے خطاب کرتے ہوئے کہاکہ وہ نجکاری نہیں ہونے دیں گے۔کوئٹہ… بلوچستان کے جعفرآباد میں گزشتہ روز دھماکے سے متاثر ہونے والی گیس پائپ لائن کی مرمت کا کام سکیورٹی کلئرنس نہ ملنے کے باعث شروع نہ کیا جاسکا۔گیس پائپ لائن متاثر ہونے سے کوئٹہ سمیت صوبے کے دیگر علاقوں میں گیس پریشر میں کمی کا سامنا ہے۔سوئی سدرن گیس کمپنی کے ترجمان کے مطابق سکیورٹی کلئرنس ملنے کے بعد ہی متاثرہ گیس پائپ لائن کی مرمت کا کام شروع کیا جاسکے گا۔ بلوچستان کے صارفین کے لئے ہمیں 130ملین کیوبک فٹ گیس درکار ہے جبکہ دھماکے کے بعد 45ملین کیوبک فٹ کی شارٹ فال کا سامنا ہے اور اس وقت 85ملین کیوبک فٹ مل رہی ہے، گیس پائپ لائن متاثر ہونے سے کوئٹہ، مستونگ، قلات، پشین اور زیارت میں گیس پریشر میں کمی کا مسئلہ پیدا ہوگیاہے،گذشتہ روز جعفرآباد کے علاقے میں نامعلوم افراد نے 18انچ قطر کی گیس پائپ لائن کو دھماکہ خیز مواد سے اڑادیا تھا۔نیویارک…این جی ٹی …امریکی ریاست میسو ری کا تین سالہ لیام مائیرک اپنے کینسر کے علا ج کے اخر اجا ت اٹھا نے کے لیے مصور بن گیا ہے ۔ لیام ان دنو ں سینٹ لو ئیس اسپتا ل میں زیر علا ج ہے جہاں یہ اپنا زیا دہ تر وقت مصوری کر نے میں گزارتا ہے اوربیماری کے با وجو د منفرد فن پارے تخلیق کرتاہے۔ننھے لیام کا یہ فن اس کے مشکل وقت کا ساتھی بن گیا ہے اور اس کی کمیو تھر اپی اور بو ن میر و ٹرانسپلا نٹ پر اٹھنے والے اخراجات کو پورا کر نے کے لیے اس کی تصا ویر کی آن لا ئن نیلامی بھی شرو ع کر دی گئی ہے ۔اسلا آباد… منصور اعجاز کے وکیل اکرم شیخ نے اٹارنی جنرل کو جوابی خط ارسال کیا ہے جس کے مطابق اکرم شیخ کا کہنا ہے کہ ان کے موکل کی لیے کیے گئے سیکیورٹی انتظامات تسلی بخش نہیں۔ان کا کہنا ہے کہ پاکستان آنے کیلئے منصوراعجاز دبئی پہنچ گئے ہیں۔ اکرم شیخ کا کہنا ہے کہ منصور اعجاز کو مسلسل دھمکیاں مل رہی ہیں،منصوراعجاز کی سیکیورٹی کے متعلق اکرم شیخ نے آئی جی اسلام آباد سے ملاقات کی۔ ملاقات میں آئی جی اسلام آباد کا کہنا تھا کہ منصوراعجازکی وطن آنے پر پر فول پروف سیکیورٹی دی جائیگی، اکرم شیخ کا کہنا ہے کہ پاکستان آنے کیلئے منصوراعجاز دبئی پہنچ گئے ہیں، منصوراعجاز اورانکی فیملی اور وکلاء سے ٹیلی کانفرنس رابطے میں منصوراعجاز کے آنے سے متعلق حتمی فیصلہ ہوگا، اکرم شیخ کا کہناتھاکہمنصور کے نہ آنے سے متعلق اطلاعات میں صداقت نہیں ہے، اکرم شیخ کا کہنا ہے کہ منصوراعجاز دیکھ رہے ہیں کہ فوج کا کیا ردعمل ہے۔اسلام آباد… چیف الیکشن کمشنر جسٹس ریٹائرڈ حامد علی مرزا نے کمپیوٹرائزڈ ووٹر لسٹوں کی تیاری سے متعلق سپریم کورٹ کی طرف سے دی گئی 23 فروری کی مہلت سے معذرت کرلی ہے،انہوں نے کہاہے کہ کسی ادارے کی دوسرے میں مداخلت، انارکی کا باعث بن سکتی ہے۔ چیف الیکشن کمشنر نے اسلام آباد میں ووٹر لسٹوں کی تیاری اور انتخابی اصلاحات سے متعلق مشاورتی اجلاس کی صدارت کی ، اجلاس میں سیاسی جماعتوں کے سینئر رہنماء بھی شریک ہوئے، چیف الیکشن کمشنر نے کہاکہ ووٹر لسٹیں مئی میں مکمل ہوں گی، تاخیرکی 2 رپورٹس سپریم کورٹ کو دے دی ہیں، انہوں نے کہاکہ آئین نے تمام اداروں کو اپنے دائرہ میں رہتے ہوئے کام کرنے کا حق دیاہے، الیکشن کمیشن کو اپنے دائرہ اختیارمیں کام کرنے دیناچاہیئے، انہوں نے کہاکہ ووٹر لسٹوں کی تیاری میں تمام آئینی مراحل کو مکمل نہ کرنا، آئین کی خلاف ورزی ہوگی۔میرانشاہ… شمالی وزیرستان کے علاقے دتہ خیل میں دو میزائل حملوں میں پانچ افرادمارے گئے۔ ذرائع کے مطابق دتہ خیل کے علاقے محمد خیل اور دیگان میں کئے گئے دومیزائل حملوں میں مکان اور گاڑی کو نشانہ بنایاگیا جس کے بعد آگ بھڑک اٹھی اور مکان اور گاڑی مکمل تباہ ہوگئے۔اطلاعات کے مطابق دونوں حملوں میں 5افرادہلاک ہوگئے ہیں۔حملے کے بعد بھی علاقہ محمد خیل اور دیگان میں جاسوس طیاروں کی پروازیں جاری رہی۔نیویارک…این جی ٹی…یہ امریکی شخص بندوق چلانے کی مشق کر تے ہوئے اپنی ہی چلا ئی ہو ئی گولی کا شکار بن گیا جس سے نا صرف اس کے ہوش بلکہ سَر پر پہنی ٹوپی بھی اڑگئی۔ یہ شخص کسی ماہر کی رہنمائی کے بغیر خود ہی شو ٹنگ کی مشق کر رہا تھاکہ اس کی بندوق سے دو سے تین گولیاں نکلنے کے بعدیہ اچانک جام ہو گئی ۔بندوق کی خرابی کو جانچنے کیلئے جب اس شخص نے اسے اپنی دو نوں ٹانگوں میں پکڑ ا تو اس میں پھنسی گولی اچانک بندوق سے نکل کر اس کے سَر کے قریب سے ہوتی ہوئی اس کی ٹوپی کو اڑتے ہوئے فضامیں چلی گئی ۔یہ سب اتنا اچانک ہو اکہ یہ شخص اس حادثے کے دوران دوفٹ اوپر اچھل گیا لیکن خوش قسمتی سے اس کی زندگی بچ گئی۔اسلام آباد… میموگیٹ کے ایک مرکزی کردار منصوراعجاز نے خودکو لاحق خدشات کی وجہ سے پاکستان نہ آنے کا فیصلہ کیا ہے ، انہوں نے جوڈیشل کمیشن کو درخواست کی ہے کہ تحقیقاتی عمل میں انکا بیان لندن یا زیورخ ، سوئٹزرلینڈ میں رکارڈ کرلیا جائے ۔ منصوراعجاز کے وکیل اکرم شیخ نے آج اسلام آباد میں میڈیا سے گفت گو میں کہاکہ ، انکی آج منصوراعجاز اور اسکے ساتھیوں سے ٹیلی کانفرنس ہوئی ، انہوں نے منصوراعجاز کو تمام تر حالات سے آگاہ کیا ، اکرم شیخ نے کہاکہ منصوراعجاز کو پاکستان آنے کی صورت میں جو خدشات لاحق ہیں انہیں حکومت پاکستان کی طرف سے دور کرنے کے لئے اٹارنی جنرل آف پاکستان اور پولیس نے یقین دہانی نہیں کرائی ، اکرم شیخ نے کہاکہ حکومت نے منصوراعجاز کو غیرمعینہ مدت تک روکنے کا جال بچھایاہے ، اس بناء پر منصوراعجاز کی طرف سے کمیشن کو درخواست دی جائے گی کہ انکا بیان لندن یا زیورخ میں آکر ریکارڈ کرلیاجائے، اکرم شیخ نے کہاکہ وہ اس بارے میں میموگیٹ کمیشن کو باضابطہ طور پر آگاہ کریں گے،اکریم شیخ نے کہاکہ منصوراعجاز کے معاملے پر آرمی چیف کو خط لکھا، لیکن جواب نہیں آیا، جب فوج بات کرکے چپ ہوجائے تو میں کیا کروں۔نیویارک…این جی ٹی…یہ امریکی شخص بندوق چلانے کی مشق کر تے ہوئے اپنی ہی چلا ئی ہو ئی گولی کا شکار بن گیا جس سے نا صرف اس کے ہوش بلکہ سَر پر پہنی ٹوپی بھی اڑگئی۔ یہ شخص کسی ماہر کی رہنمائی کے بغیر خود ہی شو ٹنگ کی مشق کر رہا تھاکہ اس کی بندوق سے دو سے تین گولیاں نکلنے کے بعدیہ اچانک جام ہو گئی ۔بندوق کی خرابی کو جانچنے کیلئے جب اس شخص نے اسے اپنی دو نوں ٹانگوں میں پکڑ ا تو اس میں پھنسی گولی اچانک بندوق سے نکل کر اس کے سَر کے قریب سے ہوتی ہوئی اس کی ٹوپی کو اڑتے ہوئے فضامیں چلی گئی ۔یہ سب اتنا اچانک ہو اکہ یہ شخص اس حادثے کے دوران دوفٹ اوپر اچھل گیا لیکن خوش قسمتی سے اس کی زندگی بچ گئی۔اسلام آباد… ملک کے بیشتر بالائی علاقوں میں بارش اور برفباری کا سلسلہ آج بھی جاری ہے۔ مختلف مقامات پر رابطہ سڑکیں بند ہوگئی ہیں،گھانچے میں گذشتہ سال بے گھر ہونے والے خاندان ابھی تک خیمہ بستیوں میں زندگی گزارنے پرمجبور ہیں ۔ ایبٹ آباد سمیت ہزاراہ ڈویژن کے مختلف علاقوں میں بارش اور پہاڑوں پر برفباری کا سلسلہ جاری ہے، نتھیا گلی اور گلیات سمیت مختلف علاقوں میں 4 سے 5 فٹ برف پڑ چکی ہے جس سے رابطہ سڑکیں بند ہیں۔ ایبٹ آباد سے مری جانیوالی شاہراہ بھی متعدد مقامات پربند ہے، مانسہرہ ، بٹ گرام اور کوہستان میں بارش اور برفباری کا سلسلہ جاری ہے،جس سے شاہراہ قراقرم چھترپلین کے مقا م پر بند ہوگئی ہے، شاہرہ کاغان بھی نو دن سے بند ہے ،،بلتستان ڈویژن کے بالائی علاقوں میں وقفے وقفے سے برفباری جاری ہے، گھانچے کے گاؤں تلس میں گذشتہ سال کی لینڈ سلائیڈنگ میں بے گھر ہونے والے سیکڑوں خاندان شدید سردی میں عارضی خیمہ بستیوں میں مقیم ہیں، شمالی بلوچستان میں گذشتہ دو روز سے جاری برفباری کا سلسلہ تھم گیا ہے ، کوڑک ٹاپ پر شدید برفباری کے بعد چمن کا ملک بھر سے زمینی رابطہ منقطع ہے۔ آزادکشمیر کے بالائی علاقوں میں برف باری جاری ہے۔نئی دہلی… بھارت کی سیاسی جماعت بی جے پی کے رہنما ایل کے ایڈوانی کا کہناہے کہ ان کا پاکستان کا دورہ انکا نقطہ عروج تھا۔ بھارتی میڈیا رپورٹس کے مطابق ایک انٹرویو میں ایل کے ایڈوانی کا کہنا تھا کہ وہ سال دوہزار چودہ کے انتخابات میں بھارتی وزیراعظم کے عہدے کے امیدوار نہیں ،اور اگر ان کی پارٹی نے ان سے اس بارے میں کہا وہ اس پر غور کریں گے اور اس کا انحصار ان کی صحت پر بھی ہے ۔ ایک سوال کے جواب میں انہوں نے کہا کہ بی جے پی نے سال دوہزارنومیں لوک سبھا کے انتخابات میں انہیں پارٹی کے چہرے کے طور پر پیش کیا تھا ،لیکن اہم بات یہ ہے کہ ان کے دورہ پاکستان کے دوران قائد اعظم محمد علی جناح کو سیکولر قرار دینے پر ان کی پارٹی ان سے ناراض ہوگئی ،لیکن وہ اپنے بیان پر قائم رہے۔ ایل کے ایڈوانی کا کہنا تھا کہ وہ وقت ان کی زندگی میں نقطہ عروج تھا۔بارسلونا…این جی ٹی…بڑے شہر وں میں گاڑی پارک کرنے کی جگہ تلا ش کر نا بھی ایک مسئلے سے کم نہیں ہو تا۔ اسی مشکل کے حل کے لیے اسپین کی کا ر ساز کمپنیوں نے کم سے کم جگہ میںپا رک ہوجا نے والی ایک ایسی گاڑی بنا لی گئی جو دستیا ب جگہ کی مناسبت سے اپنا سائز بھی تبدیل کر سکتی ہے۔Hiriko Citycar نامی یہ گاڑ ی خصو صی طورپر گنجا ن آباد شہر وں کے لیے بنا ئی گئی ہے جو سمٹ کر نہا یت مختصر حجم کی ہو جا تی ہے جس کی بدولت اس انتہا ئی تنگ جگہ پر بھی باآسانی پا رک کیا جا سکتا ہے ۔سو لہ ہزار ڈالر ما لیت کی یہ کار اگلے سال سے فر وخت کے لیے پیش کی جا ئے گی ۔اسلام آباد…وفاقی وزیر داخلہ رحمان ملک کا کہنا ہے کہ حکومت نے منصور اعجاز کو تحفظ کی مکمل یقین دہانی کرائی،لگتا ہے ،جھوٹ مبنی ڈرامے کا ڈراپ سین ہو گیا،پارلیمانی کمیٹی کہے گی تو منصو کا نام ای سی ایل میں شامل کروں گا۔منصور کو سیکیورٹی کیلئے ضرورت پڑنے پر فوج کو بھی طلب کیا جاسکتا ہے،وزیر داخلہ کا کہنا ہے کہ واضح کردیا تھا آئی جی اسلام آباد ہر قسم کی سیکیورٹی فراہم کریں گے۔خیرپور … خیرپور کے علاقہ سٹھارجہ میں دوقبیلوں میں تصادم کے باعث ایک نوجوان ہلاک اورایک زخمی ہوگیا۔ نوجوان کی ہلاکت کے بعد سٹھارجہ میں شٹر ڈاؤن ہڑتال کی جارہی ہے۔ سٹھارجہ میں لوند اور راجپر قبائل کے درمیان پرانی دشمنی کے باعث تصادم کے نتیجے میں فائرنگ سے راجپر برادری کاایک نوجوان ہلاک جبکہ ایک زخمی ہوگیا۔تصادم کے بعد سٹھارجہ کے تاجروں نے احتجاجاً شہر کو بند کر دیا۔ واضح رہے کہ دونوں قبائل کے درمیان تصادم میں گزشتہ دو برس میں 7سے زائد افراد ہلا ک ہوچکے ہیں۔لاہور… معروف قانون دان بیرسٹر اعتزاز احسن کا کہنا ہے کہ صدر آصف زرداری کو استثنا کے لئے عدالت سے رجوع کرنے کی ضرورت نہیں ہے، اگر چیف جسٹس پاکستان اور چیف جسٹس ہائی کورٹ کے خلاف رٹ دائر ہوتی ہے تو ہائیکورٹ آفس اسے قبول ہی نہیں کرے گا کیونکہ چیف جسٹس صاحبان کے خلاف درخواستیں دائر نہیں ہو سکتیں نا ہی چیف جسٹس پاکستان عدالت میں آ کر استثنا کا دعویٰ کریں گے۔ لاہور ہائی کورٹ میں میڈیا سے گفتگو کرتے ہوئے اعتزاز احسن نے سپریم کورٹ کے سابق جج خلیل رمدے کے جیو نیوز سے انٹرویو پر شدید رد عمل کا اظہار کیا۔ ان کا کہنا تھا کہ جسٹس رمدے دو سال گزرنے سے پہلے ہی سیاست کرنے لگ گئے ان کو ایسا انٹرویو نہیں دینا چاہئے تھا، جسٹس رمدے نے اپنی ساری زندگی کی کمائی ہوئی عزت داؤ پر لگا دی، توہین عدالت کیس میں عدالت میں بحث سے پہلے ہی انہوں نے جواب دینے شروع کر دیئے ہیں۔ اعتزاز احسن کا کہنا تھا کہ وہ یہ بھی بتا سکتے ہیں کہ لاہور کی عمارتیں ان کی یک طرفہ کارروائیوں کے حوالے سے بولتی ہے، جسٹس رمدے کے بھائی اس وقت کے اٹارنی جنرل چوہدری فاروق نے سوئس مقدمات کے لئے سوئس حکومت کو خط لکھا تھا۔ اعتزاز احسن کا کہنا تھا کہ صدر کو پاکستان اور سوئزرلینڈ میں استثنا حاصل ہے اور یہ استثنا صدر مملکت کی کرسی کو حاصل ہے جب صدر عہدے سے ہٹ جائے تو اگلے ہی روز استثنا ختم ہوجاتا ہے اس لئے خط لکھنے میں کوئی حرج نہیں۔ اعتزاز احسن کا کہنا تھا کہ پرویز مشرف نے دیوانی معاملہ میں عدالت سے استثنا مانگا تھا اگر فوجداری معاملہ ہوتا تو پرویز مشرف کو بھی استثنا کے لئے عدالت سے رجوع کرنے کی ضرورت نہیں تھی۔پشاور… پشاور الیکٹرک سپلائی کمپنی کے ملازمین نے پیسکو کی مبینہ نجکاری کے خلاف احتجاج کرتے ہوئے واپڈا ہاؤس کی تالہ بندی کردی۔ پاکستان ہائیڈرو یونین پشاور اور واپڈا آفیسرز ایسوسی ایشن کی کال پر پیسکو کے ملازمین بطور احتجاج سڑکوں پر نکل آئے اور پیسکو کی نجکاری کے خلاف واپڈا ہاؤس کی تالہ بندی کردی۔ مظاہرین پیسکو کی نجکاری اور حکومت کے خلاف نعرے بازی کر رہے تھے۔ احتجاجی جلسے خطاب کرتے ہوئے مقررین نے پیسکو کی نجکاری کو مسترد کرتے ہوئے کہا کہ کے ای ایس سی کے بحران میں دیگر اداروں کو شامل نہ کیا جائے۔ انہوں نے کہا کہ نان ٹیکنیکل اور جونیئر افسروں کو چیف ایگزیکٹو مقرر کرنے کا فیصلہ قبول نہیں کیا جائے گا۔۔ انہوں نے کہا کہ توانائی کے بحران پر قابو پانے کے لئے پانی اور کوئلے سے بجلی پیدا کرنے کے منصوبے شروع کئے جائیں۔ مظاہرین نے 25 جنوری سے دوپہر ایک سے چار بجے تک قلم چھوڑ ہڑتال شروع کرنے کا بھی اعلان کیا۔لاہور… پنجاب انسٹی ٹیوٹ آف کارڈیالوجی میں مریضوں کی دی جانے والی ایک دوائی کو ڈرگ ٹیسٹنگ لیبارٹری نے غیرمعیاری قرار دیدیا،رپورٹ سامنے آنے پرمیڈیسن فیکٹری کو سیل کردیا گیا۔ لاہور کی ڈرگ ٹیسٹنگ لیبارٹری میں تجزیہ کے لئے بھیجی گئی20 ملی گرام کی کارڈیو واسٹن پنجاب انسٹی ٹیوٹ آف کارڈیالوجی میں کولیسٹرول کم کرنے کے لیے مریضوں کو دی جاتی تھی۔دوائی کے تجزیے میں یہ بات سامنے آئی کہ ان میں بعض مہلک اجزاء شامل ہیں جو مریضوں کی ہلاکت کا باعث بنتے ہیں۔ تجزیے کے دوران ان گولیوں پر ہلکے براؤن رنگ کے دھبے بھی پائے گئے،لیبارٹری کی رپورٹ کے بعد فارماسوٹیکل کمپنی میں موجود دوائی کا اسٹاک قبضے میں لے کر فیکٹری کو سیل کردیا گیا۔لاہور… قومی اسمبلی کے ڈپٹی اسپیکر فیصل کریم کنڈی کا کہنا ہے کہ یہ تاثر غلط ہے کہ پارلیمنٹ کی قرار دادوں پر عمل نہیں ہوتا، نیٹو سپلائی کی بندش اور شمسی ائر بیس قرارداد کی وجہ سے خالی کرائی گئی۔ فیصل کریم کنڈی نے لاہور میں پنجاب اسمبلی کا دورہ کیا اور پنجاب اسمبلی کے اسپیکر اور ڈپٹی اسپیکر سے ملاقات کی۔ اس موقع پر میڈیا سے گفتگو میں فیصل کریم کہنا تھا کہ پارلیمانی قرار دادوں پر عمل کیا جا رہا ہے فروری کے پہلے ہفتے میں پارلیمنٹ کا مشترکہ اجلاس ہو گا جس میں پارلیمانی کمیٹیوں کی سفارشات پیش کی جائیں گی۔ انہوں نے بتایا کہ قومی اسمبلی میں چالیس سال سے کم عمر کے ارکان پر مشتمل یوتھ پارلیمنٹ فورم قائم کر دیا گیا ہے۔ جس کا مقصد نوجوان ارکان اسمبلی کو پارلیمانی امور کی تربیت دینا ہے۔نئی دہلی… دنیا کی سب سے بڑی جمہوریت بھارت میں آئے دن کوئی ایسا واقعہ پیش آجاتا ہے جس سے جمہوریت اور انسانی حقوق کے تحفظ کے دعووں کی قلعی کھل جاتی ہے۔ایسا ہی کچھ ریاست مدھیہ پردیش میں سامنے آیا جب ایک تقریب میں ریاستی وزیر نے اپنے جوتے کے تسمے ایک لڑکے سے بندھوائے۔ریاست مدھیہ پردیش کے وزیر گوری شنکر بیسن ایک تقریب میں شریک تھے کہ ان کے جوتے کے تسمے کسی طرح کھل گئے۔ لیکن وزیر موصوف کو جوتے باندھنے کے لیے جھکنا گوارا نہیں تھا۔ انھوں نے قریب کھڑے ایک لڑکے کو بلوایا اور اس سے اپنے جوتے کے تسمے بندھوائے۔انھوں نے اس ہی پر بس نہیں کیا بلکہ تھوڑی دیر بعد دوبارا ان کے جوتے کے تسمے کھل گئے۔تو دوبارہ اس لڑکے کو بلوالیا گیا۔۔اس واقعے کے منظر عام پر آنے کے بعد شنکر جی کچھ بدحواس ہوگئے۔ان کا کہنا تھا کہ ان کی کمر میں تکلیف تھی جس کے لیے انھوں نے چند ہفتے قبل آپریشن کروایا تھا اور وہ جھک نہیں سکتے تھے۔انھوں نے کہا کہ وہ اپنے کیے پر شرمندہ ہیں اور اب تسمے والے جوتے پہنیں گے ہی نہیں۔اسلام آباد… امریکا میں سابق سفیر حسین حقانی نے میموگیٹ تحقیقاتی کمیشن میں درخواست دائر کی ہے جس میں استدعا کی گئی ہے کہ اگر منصور اعجاز کل ہونے والے کمیشن کے اجلاس میں شریک نہ ہوں تو ان کا بیان ریکارڈ کرنے کا حق منسوخ کر دیا جائے۔ واضح رہے کہ اس سے قبل منصور اعجاز کے وکیل نے میڈیا سے گفتگو میں بتایا کہ منصور اعجاز سیکیورٹی سے متعلق یقین دہانیوں پر مطمئن نہیں اور اس وجہ سے پاکستان آنے کے لئے تیار نہیں۔ منصور اعجاز کے طرف سے پاکستان نے آنے کے فیصلے کے سامنے آنے پر اب حسین حقانی کے وکیل زاہد بخاری نے اب تحریری طور پر یہ درخواست کمیشن میں جمع کرائی جس میں منصور اعجاز کا بیان ریکارڈ کرنے کا حق منسوخ کرنے کی درخواست کی گئی ہے۔اسلام آباد… پیپلز پارٹی کے نائب صدر اور سابق وفاقی وزیر قانون سینیٹر بابر اعوان نے منصور اعجاز کے پاکستان نہ آنے پر کہا ہے کہ پارلیمنٹ بے بس نہیں، پارلیمان کی توہین کرنے والے کیخلاف توہین پارلیمنٹ کی کارروائی ہوسکتی ہے۔ بابر اعوان نے اپنے ایک بیان میں کہا ہے کہ آئین کے آرٹیکل 5 کی ذیلی شق 2 کے مطابق پاکستان آنے والا ہر شخص آئین پاکستان کے تابع ہے۔ غلط بیانی اورالزام تراشی کرنا تعزیرات پاکستان کی دفعہ 182 کے تحت جب کہ شہرت کو نقصان پہنچانا دفعہ 500 کے تحت فوجداری جرم ہیں۔بابر اعوان کا کہنا ہے کہ توہین پارلیمان کا مسئلہ قومی سلامتی کمیٹی میں ضرور اٹھے گا۔لاہور… ایم ڈی پیپکو رسول خان محسود نے کہا ہے کہ وزیراعظم کی مداخلت پر تیل ملنا شروع ہو گیا، کل سے لوڈ شیڈنگ میں کمی آنا شروع ہو جائے گی اپٹما میں میڈیا سے گفتگوکرتے ہوئے انہوں نے کہا کہ 70 ارب روپے فیول ایڈجسٹمنٹ چارجز کی مد میں پھنسے ہوئے ہیں۔ رسول خان محسود نے کہا کہ کوشش کریں گے کہ صنعتی سیکٹر کو زیادہ ریلیف دیں۔پشاور… خیبر پختونخوا کے وزیر اطلاعات میاں افتخار حسین نے کہاہے کہ نیٹو سپلائی اگر بحال کرنی ہے تو سخت شرائط عائد کی جائیں۔ پشاور میں جیونیوز سے گفتگو میں میاں افتخار حسین نے کہا کہ نیٹو سپلائی کی بحالی سے متعلق پاکستان کا مؤقف اصولی ہے جس پر قائم رہنا چاہئے، اگر سپلائی بحال کرنی ہے تو سخت شرائط عائد کی جائیں اور نیٹو کو پابندبنایا جائے کہ پاکستان پر آئندہ کوئی حملہ نہیں ہوگا، بصورت دیگر ان کے سنگین نتائج برآمد ہوں گے۔ وزیر اطلاعات خیبر پختونخوا کا کہنا تھا کہ نیٹو سپلائی سے پاکستان کو کبھی فائدہ نہیں ہوا۔ نیٹو سپلائی سے پاکستان کا انفراسٹرکچر تباہ ہوا ہے۔ طالبان سے مذاکرات کے حوالے سے میاں افتخار کا کہنا تھا کہ نتیجہ خیز مذاکرات کے لئے پاکستان، افغانستان اور امریکا کو مشترکہ لائحہ عمل تیار کرنا چاہئے اور مذاکرات کا ایجنڈا عوام کے سامنے لانا چاہئے، طالبان کو بااختیار مذاکراتی ٹیم کا اعلان کرنا چاہئے۔اٹارنی جنرل مولوی انوار الحق نے کہا ہے کہ منصور اعجاز کی سیکیورٹی کے لئے فوج نے ایک افسر مقرر کر دیا ہے، ضرورت پڑنے پر انہیں ہر قسم کی سیکیورٹی دی جائے گی۔ اسلام آباد میں میڈیا سے گفتگو کرتے ہوئے اٹارنی جنرل کا کہنا تھا کہ حکومت یقین دہانی کراچکی ہے کہ منصور اعجاز کو آئین کے مطابق سیکیورٹی دی جائے گی، اکرم شیخ ایڈووکیٹ سے رات فون پربات ہوئی تھی اور انہیں کہا تھا کہ آئی جی پنجاب کواسی وقت آپ کے پاس بھیج رہے ہیں۔اسلام آباد … وفاقی وزیر پیٹرولیم ڈاکٹر عاصم حسین کی سربراہی میں وفد ترکمانستان گیس لائن منصوبے کی ٹرانزٹ فیس اور سیکیورٹی امور پر مذاکرات کے لئے بھارت پہنچ گیا ہے۔ وزارت پیٹرولیم ذرائع کے مطابق ترکمانستان گیس لائن منصوبے پر مذاکرات کل (24جنوری کو) نئی دہلی میں ہوں گے جس میں ترکمانستان سے گیس کی درآمد کے لئے پائپ لائن کی سیکیورٹی، ٹرانزٹ فیس اور دیگر تکنیکی امور پر بات کی جائے گی۔ وفاقی وزیر پیٹرولیم ڈاکٹر عاصم اپنے بھارتی ہم منصب سے الگ ملاقات بھی کریں گے۔ پاکستان کی انٹر اسٹیٹ گیس سسٹمز کمپنی کے ایم ڈی مبین صولت بھی وفد کے ساتھ بھارت گئے ہیں۔ پروگرام کے تحت پاکستان ترکمانستان سے یومیہ ایک ارب تیس کروڑ مکعب فٹ گیس درآمد کرنا چاہتا ہے۔لاہور …لاہور میں ریل مزدور اتحاد کے کارکنوں نے ٹریولنگ الاؤنس کی بندش اور چیکوں کے ذریعے تنخواہوں کی ادائیگی کیخلاف احتجاجی مظاہرہ کیا،واشنگ لائن لاہور میں ہونے والے مظاہرے میں مزدور رہنماؤں نے اعلان کیا کہ ریلوے انتظامیہ نے ٹریولنگ الاؤنس اور تنخواہوں کی ادائیگی کا پرانا نظام بحال نہ کیا گیا تو ریل کا پہیہ جام کر دیا جائے گا،مزدور رہنماؤں سرفراز خان، شیخ محمد انور اور عنایت علی گوجر کا کہنا تھا کہ ایک سال سے ریلوے ملازمین کو ٹریولنگ الاؤنس نہیں دیا جا رہا ،جس سے محنت کشوں میں تشویش پائی جاتی ہے۔نئی دہلی … بھارتی سیاستدان راہول گاندھی بھی جوتے کھانے والوں کی فہرست میں آتے آتے رہ گئے۔ ریاست اتارکھنڈ کے شہر دیرہ دوون میں راہول گاندھی ایک ریلی سے خطاب کررہے تھے، اس دوران ایک شخص نے راہول گاندھی پر جوتا کھینچ مارا۔ راہول اس غیر متوقع حملے میں محفوظ رہے اور جوتا انہیں نہ لگ سکا۔ راہول گاندھی کے سیکیورٹی گارڈز نے جوتا مارنے والے کو فوراً حراست میں لے لیا اور ریلی کے مقام سے باہر لے گئے۔ راہول گاندھی کا کہنا تھا کہ انہیں اس قسم کی حرکتوں سے فرق نہیں پڑتا۔لاہور…پیپلزپارٹی پنجاب کی پارلیمانی پارٹی کیاجلاس میں اپوزیشن کے فنڈز روکے جانے پر شدید احتجاج کیا گیا ہے۔ پی پی رہنما ذوالفقار گوندل کا کہنا ہے کہ جب تک فنڈز جاری نہیں کئے جاتے پنجاب اسمبلی کی کارروائی نہیں چلنے دیں گے۔پیپلز پارٹی پنجاب کی پارلیمانی پارٹی کا اجلاس پنجاب اسمبلی بلڈنگ میں ہوا ۔اجلاس کے بعد میڈیا کو بریفنگ دیتے ہوئے پیپلز پارٹی پنجاب کی پارلیمانی پارٹی کے رہنما ذوالفقار گوندل کا کہنا تھا کہ پنجاب حکومت ترقیاتی فنڈز جاری کرنے کے وعدے سے پھر گئی۔ پنجاب حکومت نے اپوزیشن ارکان کے ترقیاتی فنڈز روک کر ان کے حلقے کے عوام سے زیادتی کی۔ پہلے ڈینگی پر جعلی اسپرے کیا گیا اوراب جعلی ادویات کے ذریعے دل کے مریضوں کو مارا جا رہا ہے۔ ذوالفقار گوندل کا کہنا تھا کہ شریف برادران میمواسکینڈل کے بعد اب لندن میں بیٹھ کر نئی سازش تیار کر رہے ہیں۔لاہور…وزیر اعلی خیبر پختون خوا امیر حیدر خان ہوتی نے کرک میں یونی ورسٹی کے قیام کے لئے اراضی فراہم کرنے کی منظوری دے دی ہے۔ وزیر اعلیٰ خیبر پختون خوا نے کرک میں یونی ورسٹی کے قیام کی منظوری اعلی سطحی اجلاس کے دوران دی۔امیر حیدر خان ہوتی نے وفاقی حکومت سے درخواست کی ہے کہ یونی ورسٹی کے منصوبہ کو جلداز جلد عملی شکل دینے کے لئے عملی اقدامات کئے جائیں گے۔اس موقع پر وزیر اعلیٰ امیر حیدرہوتی نے کہا کہ حکومت ہرضلع میں اعلی تعلیمی سہولیات فراہم کرنے کے لئے تمام ممکنہ اقدامات کررہی ہے۔راولپنڈی …راولپنڈی چیمبر آف کامرس اینڈ انڈسٹری کے صدر جاوید اختر بھٹی کا کہنا ہے کہ حکومت اقتصادی اور توانائی بحران پر قابو پانے میں ناکام ہوچکی ہے۔ اسلام آبادمیں میڈیا سے بات چیت میں ان کاکہناتھاکہ حکومت نے بھارت کوپسندیدہ ترین ملک کادرجہ دے کرملک کومالی واقتصادی بحران کی طرف دھکیل دیاہے،اس لئے آئندہ انتخابات میں اِس سیاسی جماعت کو ووٹ دیا جائے گا جس کے پاس پالیسی اقتصادی بحالی کا مضبوط ایجنڈا ہوگا۔جاوید اختر نے بتایاکہ کاروباری برادری اکتیس جنوری کوچوتھی آل پاکستان چیمبرکانفرنس منعقدکررہی ہے، جس میں اقتصادی بحران سے نکلنے کاحل تلاش کیاجائے گا۔اسلام آباد…ہیلتھ پروفیشنل اسکیل متعارف کرانے کا بل پارلیمنٹ میں پیش کئے جانے کے خلاف، وفاقی دارالحکومت اسلام آبادکے تین سرکاری اسپتالوں میں ڈاکٹرز، نرسوں اور پیرامیڈیکل اسٹاف کی ہڑتال تیسرے ہفتے میں داخل ہوگئی ہے۔پمز ، فیڈرل پولی کلینک اور قومی ادارہ برائے خصوصی افراد کے اسپتالوں میں ہیلتھ پروفیشنلز کی جاری ہڑتال کے باعث اوپی ڈی بند ہونے سے مریضوں کو شدید مشکلات کا سامنا کرنا پڑرہا ہے۔ تینوں سرکاری اسپتالوں میں مظاہرین کا فیڈرل پولی کلینک سے متصل ارجنٹینا پارک میں اجتماع ہوا، جس میں حکومت کیخلاف اور ہیلتھ پروفیشنل بل کے خاتمے کیلئے نعرہ بازی کی گئی۔ مظاہرین کا کہنا تھا کہ ہیلتھ پروفیشنل اسکیل کے نفاذاور بی پی ایس کے خاتمے سے ان کی سرکاری ملازم کی حیثیت ختم اور سرکاری اسپتال خودمختاربن جائیں گے۔لاہور … قومی اسمبلی کے ڈپٹی اسپیکر فیصل کریم کنڈی کا کہنا ہے کہ یہ تاثر غلط ہے کہ پارلیمنٹ کی قرار دادوں پر عمل نہیں ہوتا، نیٹو سپلائی کی بندش اور شمسی ائر بیس قرار داد کی وجہ سے خالی کرایا گیا۔ فیصل کریم کنڈی نے پنجاب اسمبلی کے دورے کے موقع پر اسپیکر اور ڈپٹی اسپیکر سے ملاقات کی۔ اس موقع پر میڈیا سے گفتگو میں فیصل کریم کنڈی کا کہنا تھا کہ پارلیمانی قرار دادوں پر عمل کیا جا رہا ہے فروری کے پہلے ہفتے میں پارلیمنٹ کا مشترکہ اجلاس ہو گا جس میں پارلیمانی کمیٹیوں کی سفارشات پیش کی جائیں گی۔ انہوں نے بتایا کہ قومی اسمبلی میں 40 سال سے کم عمر کے ارکان پر مشتمل یوتھ پارلیمنٹ فورم قائم کر دیا گیا ہے۔ جس کا مقصد نوجوان ارکان اسمبلی کو پارلیمانی امور کی تربیت دینا ہے۔ لاہور … وزیر قانون پنجاب رانا ثناء اللہ خان کا کہنا ہے کہ اگر میمو اسکینڈل کمیشن کا اجلاس لاہور میں ہو تو سپریم کورٹ کے کہنے پر منصور اعجاز کو سیکیورٹی فراہم کرنے کے لئے تیار ہیں۔ پنجاب اسمبلی کے باہر میڈیا سے گفتگو کرتے ہوئے رانا ثناء اللہ کا کہنا تھا کہ منصور اعجاز کو ملزم فریق نے پاکستان آنے سے روکا ہے ان کا پاکستان نہ آنا انصاف کے حصول میں رکاوٹ ڈالنے کے مترادف ہے۔ رانا ثناء اللہ کا کہنا تھا کہ عمران خان نے تماشا لگایا ہوا ہے اور اب حقیقت لوگوں کے سامنے کھل کر آ گئی ہے، ایک طرف تو عمران خان ڈرون حملوں کے خلاف بات کرتے ہیں دوسری جانب ڈرون حملوں کا معاہدہ کرنے والے اس وقت کے وزیر خارجہ خورشید قصوری ان کے ساتھ بیٹھے ہیں۔اسلام آباد … مہاجر قومی موومنٹ کے چیئرمین آفاق احمد نے کہا ہے کہ سپریم کورٹ ہی کراچی میں نوگو ایریاز ختم اور دہشت گردی کے خلاف اقدام کراسکتی ہے۔ متحدہ قومی موومنٹ سے تعلق رکھنے والے 3700 افراد کے خلاف قتل اور دہشت گردی کے مقدمات این آر او کے تحت ختم کئے گئے جنہیں بحال کیا جائے، کراچی تمام جماعتوں کے لئے نوگو ایریا ہے۔ اسلام آباد پہنچنے کے موقع پر ائیر پورٹ پر میڈیا سے گفتگو کرتے ہوئے آفاق احمد کا کہنا تھا کہ کراچی میں بدامنی کے کے معاملے کی سماعت کے موقع پرحکومت سندھ کی جانب سے سپریم کورٹ کو بتایا گیا تھا کہ کراچی میں نوگو ایریاز ختم ہوگئے ہیں جو غلط بیانی ہے اور جھوٹ بولنا توہین عدالت کے زمرے میں آتا ہے۔ اس حوالے سے انہوں نے سپریم کورٹ میں توہین عدالت کی درخواست دائر کی ہوئی ہے۔ آفاق احمد کا کہنا تھا کہ سپریم کورٹ کے نوٹس لینے کے سبب ہی کراچی میں قتل و غارت کے واقعات میں کمی آئی، حکومت نے کراچی میں سیاسی حلیفوں کو بے لگام چھوڑا ہوا ہے، فوجی آپریشن کراچی کے مسئلہ کا حل نہیں، عزم ہو توسیاسی حکومت امن لاسکتی ہے۔ آفاق احمد کا کہنا تھا کہ عمران خان جو ایم کیو ایم کے مخالف تھے انہیں بھی جلسے کے لئے متحدہ سے انڈرہینڈ ڈیلنگ کرنی پڑی۔کراچی … سندھ اسمبلی میں نیشنل پیپلزپارٹی کے ارکان صوبائی سرحدوں کو آئینی تحفظ دینے کی قرار داد پیش کرنے کی اجازت نہ ملنے پر اجلاس سے واک آوٴٹ کرگئے۔ نیشنل پیپلزپارٹی کو صوبائی سرحدوں کو آئینی تحفظ دینے اور آئین کی مجوزہ 20 ویں ترمیم کے بل کے خلاف قرار داد سے دستبردار کرانے کیلئے وزیراعلیٰ سندھ کی صدارت میں ایم کیو ایم، پیپلزپارٹی اور نیشنل پیپلزپارٹی کے ارکان کا وزیراعلیٰ چیمبر میں اجلاس ہوا، جو بلانتیجہ ختم ہوگیا۔ جس کے بعد تین گھنٹے تاخیر سے اسپیکر نثار کھوڑو کی زیرصدارت اسمبلی کا اجلاس شروع ہوا، وقفہ سوالات کے بعد این پی پی کے مسرور جتوئی نے قرار داد پر بات کرنا چاہی تو اسپیکر نے انہیں روک دیا، وزیراعلیٰ سندھ کی تقریر کے دوران بھی مسرور جتوئی نے کئی بار قرار داد پیش کرنے کی اجازت مانگی جس پر اسپیکر نے کہا کہ وزیراعلیٰ کی گفتگو کا احترام کیا جائے، ایوان بھاگا نہیں جارہا۔ ایاز سومرو نے کہا کہ نام نہاد قوم پرست خواہ مخواہ شور مچا رہے ہیں، کسی نے سندھ دھرتی کی طرف میلی آنکھ سے دیکھا تو سب سے پہلے ہم اس کے سامنے ہوں گے، اس دوران عارف مصطفیٰ جتوئی اور مسرور جتوئی ایوان سے واک آوٴٹ کرگئے۔ ایم کیوایم کے پارلیمانی لیڈر سید سردار احمد کا کہنا تھا کہ وہ ایاز سومرو سے مکمل متفق ہیں۔ الطاف حسین کہہ چکے ہیں کہ سندھ کی تقسیم نہیں ہونے دیں گے۔ قوم پرست جماعتوں کے اتحاد سندھ بچاوٴ کمیٹی کے سربراہ جلال محمود شاہ نے بھی مہمانوں کی گیلری سے اجلاس کی کارروائی دیکھی۔ لاہور … آئی جی پولیس پنجاب جاوید اقبال نے کہا ہے کہ شہباز تاثیر، امریکی شہری وارن اسٹائن اور تاجر رہنما عامر ملک کی رہائی کیلئے اغوا کاروں نے اربوں روپے تاوان مانگا ہے، کچھ فرمائشیں بھی کی ہیں۔ لاہور میں میڈیا سے گفتگو کرتے ہوئے آئی جی پنجاب کا کہنا تھا کہ پولیس کے ساتھ وفاقی ادارے بھی شہباز تاثیر، وارن اسٹائن اور عامر ملک کے اغواء کی تفتیش کر رہے ہیں، جلد پیش رفت سامنے آئے گی۔ ملتان سے 2 غیر ملکیوں کے اغواء کے بارے میں آئی جی پنجاب کا کہنا تھا کہ انہیں تاوان کے لئے اغواء کیا گیا ہے۔ غیر ملکی این جی اوز نے سیکیورٹی نہیں مانگی تھی اور کہتے ہیں کہ فلاحی کام کے لئے وہ سیکیورٹی پر یقین نہیں رکھتے، تاہم ان کی کسی خفیہ سرگرمیوں کے پہلو پر بھی غور کیا جا رہا ہے۔اسلام آباد… وفاقی وزیر داخلہ رحمان ملک نے کہا ہے کہ میمو گیٹ کے مر کزی کردار منصور اعجاز کو ایکسپوز کردیا ہے تاہم میمو معاملے کا فیصلہ کمیشن پر چھوڑتا ہوں۔اسلام آباد میں ایک پریس کانفرنس سے خطاب میں ان کا کہنا تھا کہ میراخیال ہے کہ منصوراعجازمیمومعاملے پرحقیقت سے دورہیں۔لندن،امریکاسے چل کراسلام آبادپہنچنے والی سازش انجام تک پہنچنے والی ہے۔امریکا میں پاکستان کے سابق سفیر حسین حقانی کے حوالے سے ان کا کہنا ہے کہ حسین حقانی سرکاری ملکیت میں رہ رہے ہیں تواس میں کوئی حرج نہیں۔انہوں نے کہا کہ میں کسی کے مذہب اورذاتی زندگی پربات نہیں کرتا،میں نے منصور اعجاز کو ایکسپوز کردیا ہے ،منصور اعجاز نے بینظیر حکومت بھی گرانے کی کوشش کی تھی ۔میمومعاملے کافیصلہ کمیشن پرچھوڑدیاہے،اگرگواہ نہ آئے توعدالت اس کونوٹس جاری کرتی ہے۔میموکمیشن جیسی ہدایت دیگااس پرعمل کرینگے،اٹارنی جنرل نے جوکہااس پرہم نے عمل کیا۔کراچی … جسٹس مقبول باقر کو ملنے والی دھمکیوں اور سندھ ہائیکورٹ میں ججوں کی کمی پر تجاویز کیلئے سندھ ہائیکورٹ بار کا اجلاس ہوا۔وکلاء رہنماوٴں نے کہا کہ ایک ماہ میں ججوں کی کمی پوری نہیں کی گئی توسڑکوں پر آسکتے ہیں۔ سندھ ہائیکورٹ بار کے خصوصی اجلاس سے خطاب کرتے ہوئے ایس ایم لاء کالج کے سابق پرنسپل عمر فاروق کا کہنا تھا کہ عدلیہ بدترین وقت میں داخل ہوچکی ہے، ججوں کودھمکیاں مل رہی ہیں، وکیل قتل ہورہے ہیں۔ انہوں نے کہا کہ آج تک ایک وکیل کے قاتلوں کو بھی گرفتار نہیں کیا جاسکا، وکیل رہنما امجد بخاری کا کہنا تھا کہ پی سی او ججوں میں اچھے ججز موجود تھے لیکن ان کو فارغ کیا گیا، آج ہائیکورٹ کے لئے جج نہیں مل رہے۔ صلاح الدین گنڈا پور نے کہا کہ ایک مہینے میں ججوں کی کمی پوری کی جائے ورنہ عدالت کی حرمت کے لئے سڑکوں پر آنے والے عوام کو انصاف دلانے کے لئے بھی سڑکوں پر لاسکتے ہیں۔اسلام آباد … چیف الیکشن کمشنر کا کہنا ہے کہ موجودہ انتخابی فہرستوں پر ضمنی انتخابات پر پابندی سے متعلق سپریم کورٹ کا حکم غیر آئینی ہے تاہم سیکریٹری الیکشن کمیشن نے وضاحت کی ہے کہ عدالتی حکم پر عمل کیا جائے گا جبکہ حتمی نئی ووٹر لسٹیں 25 مئی تک تیار ہو سکیں گی۔ اسلام آباد میں الیکشن کمیشن کے اجلاس کے دوران چیف الیکشن کمشنر جسٹس ریٹائرڈ حامد علی مرزا نے کہا کہ آئین کے تحت الیکشن کمیشن اسمبلیوں کی کسی بھی خالی نشست پر 60 دن کے اندر انتخاب کرانے کا پابند ہے اور اس وجہ سے سپریم کورٹ کی جانب سے موجودہ ووٹر لسٹوں پر الیکشن نہ کرانے کا حکم غیر آئینی ہے۔ تاہم اجلاس کے بعد نیوز کانفرنس کے دوران جب سیکریٹری الیکشن کمیشن اشتیاق احمد سے اس بارے میں سوال کیا گیا تو ان کا کہنا تھا کہ آئین میں تو 60 دن کے اندر ہی ضمنی الیکشن کرانے کا لکھا ہے مگر سپریم کورٹ کا حکم تسلیم کیا جائے گا۔ ان کا کہنا تھا کہ اگر کوئی سیاسی جماعت سپریم کورٹ کے حکم کے خلاف عدالت سے رجوع کرنا چاہتی ہے تو کرے، ضرورت پڑی تو الیکشن کمیشن بھی عدالت جا سکتا ہے۔ سیکریٹری الیکشن کمیشن نے کہا کہ آئندہ عام انتخابات میں نئی حلقہ بندیاں نہیں کی جائیں گی جبکہ نئی ابتدائی ووٹر لسٹیں فروری کے آخری ہفتے میں ملک بھر میں 65 سینٹرز پر آویزاں کی جائیں گی، ووٹر فہرستوں میں اپنا اندراج شناختی کارڈ نمبر ایس ایم ایس کے ذریعے بھیج کر بھی چیک کر سکے گا۔ سیکریٹری الیکشن کمیشن کے مطابق حتمی ووٹر لسٹیں 25 مئی تک تیار ہوں گی۔ ان کا کہنا تھا کہ ووٹرلسٹوں کی تیاری کسی کے حکم پر نہیں بلکہ الیکشن کمیشن نے خود ہی اقدام لیتے ہوئے 2009ء میں شروع کی تھی۔ انہوں نے بتایا کہ بیرون ملک پاکستانیوں کو پوسٹل بیلٹ کے ذریعے ووٹ کا حق دینے کی تجویز زیر غور ہے۔ بیجنگ …پا س دی با ل کھیلنے کے لیے بچے توگیند استعما ل کر تے ہیں لیکن چینی فو جیوں نے ہینڈ گرینیڈ سے گیند کی طر ح کھیلتے ہو ئے پاس دی بم کھیلنا شروع کر دیا ہے۔ حا ل ہی میں منظر ِ عام پر آنے والی ایک فو ٹیج میں چینی فو جی پِن نکلے ہینڈ گر ینڈکو اس طر ح ایک دوسرے کی طر ف اچھالتے نظر آرہے ہیں جسے یہ کو ئی بم نہیں بلکہ عا م سی گیند ہو ں ۔ لیکن یہ خطرنا ک کا م یہ کھیل کے طو ر پر نہیں کر رہے بلکہ یہ ان کی فو جی تربیت کا حصہ ہے جس میں انہیں یہ بم پھٹنے سے پہلے ایک گڑ ھے میں ڈالناہوتا ہے ۔لندن…این جی ٹی…برطانوی کاؤنٹی آکسفورڈشائرسے تعلق رکھنے والے کھلاڑیوں نے ایک طویل وقت تک اسکواش میچ کھیل کر نیا عالمی ریکارڈ قائم کردیاہے۔امدادی مقاصد کے تحت ہونے والی اس میچ میں 51سالہ Guy Fotherbyاور48سالہDarren Withey نامی کھلاڑیوں نے31گھنٹے19منٹ اور4سیکنڈ تک مسلسل سنگلز اسکواش مقابلہ جاری رکھا اور ہر گھنٹے بعد صرف5منٹ کا وقفہ لیا۔ان کی اس کاوش کو گنیز بک آف ورلڈ ریکارڈ میں طویل ترین اسکواش سنگلز میچ کی حیثیت سے شامل کرلیا گیا ہے۔نیویارک…این جی ٹی…کھیل کے میدان میں جو ش کی ضر ورت تو ہو تی ہے لیکن زیا دہ جو ش کبھی کبھی مہنگا بھی پڑجا تا ہے ۔ ایسا ہی کچھ با سکٹ با ل کی اس میچ میں ہو ا جب ایک ٹیم کے میسکو ٹ نے پوری طا قت سے چھلا نگ لگا کر گیند با سکٹ میں ڈالنی چا ہی تو با سکٹ کے پیچھے لگاشیشے کا بو ر ڈ اس جو ش کی تاب نہ لاسکا اور چکنا چو ر ہو گیا ۔لندن…این جی ٹی…دنیا میں خدا کی قدرت کے نمونوں کا با رہا مشاہدہ کیاگیاہے اور ایسا ہی ایک دلچسپ ثبو ت انسانی ہا تھ سے مشا بہت رکھنے والی یہ گاجرہے۔برطا نوی کا وئنٹی اسیکس سے تعلق رکھنے والی خا تون اپنے باغ میں یہ انو کھی شکل کی گا جر دیکھ کر حیر ان رہ گئی جو دیکھنے میں ایک انسا نی ہا تھ لگتا ہے ۔ اس گا جر کا نچلا حصہ ہتھیلی جبکہ اس کے ساتھ جڑ جا نے والی چا ر گا جریں انسانی ہا تھ کی انگلیوں کی تصویر پیش کر رہی ہیں ۔اسلام آباد … سینیٹ میں پرویز مشرف کے خلاف غداری کا مقدمہ درج کرانے کی قرار داد منظور کرلی گئی، انہیں وطن واپسی پر گرفتا رکرلیا جائے گا، قرار داد رضا ربانی نے تمام جماعتوں کی جانب سے پیش کی۔ قرار داد کے مطابق پرویز مشرف نے دو مرتبہ آئین کو معطل کیا اور بے نظیر بھٹو اور اکبر بگٹی کے قتل میں معاونت کی ۔سینیٹ قرار داد میں کہا گیا ہے کہ سابق صدر پرویز مشرف نے بلوچستان کے عوام کے خلاف ریاستی قوت کا استعمال کیا، مشرف نے غیر ممالک سے تحریری معاہدے کرکے قومی سلامتی کو نقصان بھی پہنچایا، پرویز مشرف نے وفاق کو بھی نقصان پہنچایا جس سے مختلف مافیا کو فروغ ملا۔این ایف سی کے تحت صوبوں کو ملنے والے حصوں میں کٹوتی کی گئی۔قرار داد میں مطالبہ کیا گیا ہے کہ وفاقی حکومت آرٹیکل6کے تحت مقدمہ درج کرائے۔سینیٹ میں کسی رکن نے قرار داد کی مخالفت نہیں کی۔کولمبو...سری لنکا دنیا بھرکے بینا ئی سے محروم افراد کو روشنی دینے والی سب سے بڑی قو م بن گئی ہے ۔ایک حا لیہ رپو رٹ کے مطا بق سر ی لنکن شہری آنکھوں کا عطیہ کرنے میں دنیا بھر میں سرِ فہر ست ہیں جہاں ہر سا ل تین ہزار (3,000 ) افر اد اپنی آنکھو ں کا عطیہ کر تے ہیں ۔ رپو رٹ کے مطابق سری لنکا آ ئی ڈونیشن سو سا ئٹی دنیا بھر کی سب سے بڑی آئی ڈو نیشن سو سا ئٹی ہے جس کے تعا ون سے دنیا بھر میں اب تک بینائی سے محر وم ستر ہزار افراد کو آنکھوں کا عطیہ فراہم کیا جا چکا ہے ۔واشنگٹن …ذرا سی بے احتیاطی آپ کو موت کے منہ میں پہنچاسکتی ہے۔امریکی ریاست شگاگو کے 32سالہ نوجوان دانتے اوٹلونے ورک شاپ پر کام کے دوران کیل لگانے والی مشین سے اپنے دماغ میں3انچ کا کیل ٹھونک ڈالا لیکن پھر بھی اس حادثے سے انجان رہا۔پورا دن کام میں مشغول رہنے کے بعد شام میں جب اسکی طبیعت خراب ہونا شروع ہوئی تو اسے ڈاکٹر کے پاس لیجایا گیا۔ایکسرے رپورٹ میں تین انچ لمبی کیل دیکھ کر ناصرف وہ خودحیران ہوگیابلکہ ڈاکٹرزبھی پریشان ہو گئے کہ وہ اب تک زندہ کیسے ہے۔جب کیل کی موجودگی کا علم ہوگیا تو ڈاکٹرز نے آپریشن کرکےAutullo کے دماغ سے کیل باہر نکال لی۔راولپنڈی …بے نظیر قتل کیس کے اشتہاری ملزم سابق صدر جنرل ریٹائرڈ پرویز مشرف کی جائیداد ضبط کرنے کے عدالتی احکامات کے خلاف انکی اہلیہ صہبا مشرف کی درخواست پر ان کی لیگل ٹیم نے مزید پیروی سے انکار کرتے ہوئے وکالت نامے واپس لے لئے ہیں۔ راول پنڈی میں انسداد دہشت گردی کی خصوصی عدالت نمبر ایک کے جج شاہد رفیق نے صہبا مشرف کی جانب سے دائر درخواست کی سماعت کی۔ درخواست گزار کے وکلاء فواد چودھری، نایاب حسن گردیزی اور فیصل چودھری نے مقدمہ میں مزید پیروی سے انکار کرتے ہوئے وکالت نامے واپس لے لیے۔ عدالت نے پٹیشنر صہبا مشرف کو نوٹس جاری کرتے ہوئے 28 جنوری تک نیا وکیل مقرر کرنے کی مہلت دیتے ہوئے سماعت ملتوی کر دی۔ فاضل جج نے ریمارکس دیے کہ صہبا مشرف بتائیں کہ مقدمہ میں مزید پیروی کرنا چاہتی ہیں یا نہیں۔ پشاور … خیبرپختونخوا کے وزیراطلاعات میاں افتخارحسین نے کہا ہے کہ تمباکو نوشی اور نسوار کے خلاف اسمبلی فلور پر آواز اٹھائیں گے۔ وہ "خوردنی تمباکو کی روک تھام" کے موضوع پر منعقدہ سیمینار سے خطاب کر رہے تھے۔ میاں افتخار حسین کا کہنا تھا کہ نسوار کے استعمال کو ہماری ثقافت کا حصہ قرار دیا جاتا ہے جبکہ حقیقت اس کے بالکل برعکس ہے، یہ ہماری ثقافت کا حصہ نہیں بلکہ انگریز کا دیا ہوا غلامی کا طوق ہے۔ ان کا کہنا تھا کہ ہمیں اپنی صحت اور قومی غیرت کی خاطر غلامی کی اس نشانی سے نجات حاصل کرنا ہوگی۔ کراچی …سندھ ہائی کورٹ نے حکومت سے وہ تمام موادطلب کرلیاہے جس کی بنیاد پر پارلیمانی کمیٹی نے ایڈیشنل ججز غلام سرور کورائی اور عرفان سعادت خان کو فارغ کرنے کی سفارش کی تھی۔ جسٹس مقبول باقر، جسٹس فیصل عرب اورجسٹس سجاد علی شاہ پرمشتمل بنچ نے آ ج کارروائی چیمبرمیں کی اور درخواست گزاروں کے وکلا کوپارلیمانی کمیٹی کے منٹس کے معائنے کی اجازت دی۔اس سے قبل ڈپٹی اٹارنی جنرل ان منٹس کو خفیہ رکھنے پر زور دیتے رہے ہیں لیکن ججوں کے وکیل طرف سے عدم اعتراض کے بعددرخواست گزاروں کے وکلا کوان منٹس کے معائنے کی اجازت دے دی۔ قاضی خالداورڈاکٹرفروغ نسیم نے معائنے کے بعدرائے دی کہ منٹس میں ان ججوں کیخلاف کوئی چیزنہیں ہے۔اس پربنچ نے آئینی درخواستوں کی سماعت چھ فروری تک ملتوی کرتے ہوئے حکومت کوہدایات کی ہے کہ عدالت میں وہ موادپیش کیاجائے جس کی بنیاد پر پارلیمانی کمیٹی نے اپنی وہ رپورٹ تیار کی جس میں ان ججوں کو فارغ کرنے کی سفارش کی گئی تھی۔ لاہور … لاہور میں مبینہ طور پر ہلاکتوں اور ری ایکشن کا سبب بننے والی ادویات ساز 3 کمپنیوں کیخلاف مقدمہ درج کرکے ان کے مالکان کو گرفتار کرلیا گیا ہے۔ ترجمان ایف آئی اے کے مطابق وفاقی وزیر داخلہ رحمان ملک کی خصوصی ہدایت پر کارروائی کرتے ہوئے ری ایکشن کا سبب بننے والی ادویات ساز 3کمپنیوں کے خلاف مقدمات درج کرلیا گیا ہے۔ یہ مقدمات متعلقہ ڈرگ انسپکٹرز نے اپنی مدعیت میں درج کرائے جس کے بعد ان کمپنیوں کے مالکان کو گرفتار کرلیا گیا۔ جن کمپنیوں کے خلاف مقدمہ درج کیا گیا ہے ان میں میگا فارما، فارما وائز اورالفا فارما شامل ہیں۔ میگافارما کے مالک کا نام طاہراعظم ہے ۔راولپنڈی …پاک فوج نے سلالہ میں دوچیک پوسٹوں پر نیٹو حملے بارے امریکی تحقیقاتی رپور ٹ کو حقائق کے منافی قرار دیتے ہوئے مطالبہ کیا ہے کہ ا س رپورٹ کی مکمل تفصیلات منظر عام پر لائی جائیں اورحملے کی رات لی گئی تصاویر، ویڈیو اور رابطوں کا ریکارڈ پاکستان کے ساتھ شیئر کیا جائے۔ آئی ایس پی آرنے امریکی تحقیقاتی رپورٹ کے جواب میں تفصیلی رپورٹ جاری کرتے ہوئے کہا ہے کہ نیٹو حملے کی پاکستان پرجزوی ذمہ داری عائد کرنا غیر منصفانہ اور ناقابل قبول ہے،تحقیقاتی رپورٹ میں پاکستان کے کردار کو دوستانہ نہیں بلکہ دشمن کی طرح لیا گیا۔26 نومبر 2011 ء کو دو پاکستانی چیک پوسٹوں پر نیٹو حملہ اپنی نوعیت کا بدترین واقعہ تھا جس کے نتیجے میں 24 جوان اور افسران شہیدجب کہ13 زخمی ہوئے ، اس حملے کے نتیجے میں 7 خواتین بیوہ اور 16 بچے یتیم ہوئے۔نیٹوحملے کی تحقیقا ت کرنے والی امریکی ٹیم کے پاس ذمہ داری کے تعین کا مینڈیٹ ہی نہیں تھا،جس کے بغیر تحقیقاتی رپورٹ مکمل ہی نہیں ہو سکتی۔ پاک فوج کے مطابق نیٹوحملے کی بنیادی وجہ امریکی اور نیٹو فورسز کا پاکستانی سرحد کے نزد یک آپریشن کے بارے میں معلومات کا تبادلہ نہ کرنا ہے، نیٹو حملے سے ایک دن پہلے امریکی سینٹکام کے چیف اور دو کمانڈرز کی جی ایچ کیو راولپنڈی میں ملاقات تھی اور انہوں نے آپریشن کا علم ہونے کے باوجود پاکستانی فوجی قیادت کو آگاہ نہیں کیا تھا۔رپورٹ کے مطابق امریکا اور ایساف کی پیچیدہ چین آف کمانڈ،مشکل کمانڈ اینڈ کنٹرول سسٹم اور افغانستان میں منظم ملٹری کمانڈنہ ہونا رابطوں کے فقدان کی وجوہات ہیں۔رپورٹ کے مطابقامریکا اور نیٹو نے پاکستان کے ساتھ سرحدی علاقوں میں آپریشن کے طے کردہ طریقہ کار کی خلاف ورزی کی ۔ پاک فوج نے امریکی حکام کی طرف سے اپنے دفاع میں حملہ کرنے کی دلیل کو مسترد کرتے ہوئے کہاہے کہ اس رات پاک فوج نے اپنی پوسٹ سے 3 مارٹر اور مشین گن کے کچھ اندازاً فائر کیے جو 400 میٹر دور گرے۔پاکستانی چیک پوسٹوں پر نیٹو نے دو ایف 15 طیاروں،دو اپاچی ہیلے کاپٹرز،ایک 130 اٹیک کارگواور ڈرون طیاروں کی مدد سے زوردار حملہ کیا اورطاقت کا انتہائی غیر ضروری استعمال کیا۔ پاک فوج کی رپورٹ کے مطابق نیٹوکاحملہ دفاع میں کرنے کی دلیل ناقابل یقین اور غیر منصفانہ ہے۔ پاک فوج کی رپورٹ میں یہ بھی واضح کر دیا گیا ہے کہ بولڈر اور والکینو چیک پوسٹس سے کچھ دور سرحدی علاقے میں امریکی افواج نے کچھ عرصہ قبل آپریشن کیاتھا اور پاکستانی افواج بھی مہمند ایجنسی میں طویل عرصے سے آپریشن کررہی ہے، اس لیے یہ کہنا کہ نیٹو ، ایساف کو پاکستانی پوسٹوں کا علم نہ تھا درست نہیں۔لاہور … پاکستان تحریک انصاف کے سربراہ عمران خان نے کہا ہے کہ سپریم کورٹ نے اصغر خان کیس کی سماعت شروع کردی ہے اب پتہ چلے گا کہ آئی ایس آئی سے کس کس نے پیسے لئے اور کون اسٹیبلشمنٹ کے کندھے پر بیٹھ کر اقتدار میں آیا ہے۔ وہ لاہور میں تحریک انصاف میں شامل ہونیوالے سابق ارکان اسمبلی کے ہمراہ پریس کانفرنس کر رہے تھے۔ شمولیت اختیار کرنے والوں میں سابق ایم این اے آفتاب کھچی، اورنگ زیب کھچی، چوہدری قربان چوہان اور سابق ایم پی اے ملک اکرم بھٹی، ایوب سدھیر اور وقار عظیم شامل تھے۔ عمران خان کا کہنا تھا کہ قوم تبدیلی لانے کا فیصلہ کرچکی ہے۔ منصور اعجاز میمو گیٹ الزامات کا سامنا کرنا چاہتے ہیں توانہیں سیکیورٹی فراہم کرنی چاہئے۔ ان کاکہنا تھا کہ زرداری اور نوازشریف ایک ہیں اس لئت قوم نے انہیں مسترد کردیا ہے۔ اسلام آباد … وزیراعظم سید یوسف رضا گیلانی 25 جنوری سے 4 روزہ دورے پر سوئٹزر لینڈ جائیں گے، جہاں وہ ڈیووس میں ورلڈ اکنامک فورم کے اجلاس میں پاکستان کی نمائندگی کریں گے۔ سرکاری ذرائع کا کہناہے کہ وزیراعظم یوسف رضاگیلانی کے دورہ سوئٹرزلینڈ کے دوران سرکاری وفد میں وفاقی وزراء اور سرکاری میڈیا کے نمائندے بھی ان کے ہمراہ ہوں گے۔ وزیراعظم کی دورے کے دوران سوئس حکام سے ملاقاتیں بھی کریں گے۔ نوشہرہ … نوشہرہ کے علاقے ازاخیل میں پولیس موبائل کے قریب ریموٹ کنٹرول بم دھماکے میں ڈی ایس پی سمیت 3 پولیس اہلکار زخمی ہوگئے۔ پولیس کے مطابق معمول کا گشت کرتے ہوئے دو موبائلیں جی ٹی روڈ پر ازاخیل بالا پل کے قریب پہنچیں تو سڑک کے کنارے نصب ریموٹ کنٹرول بم پھٹ گیا۔ دھماکے کے نتیجے میں موبائل میں سوار ڈی ایس پی ظفر حیات خان، اے ایس آئی رضوان خان اور ایف سی ریاض اکبر شدید زخمی ہوگئے۔دھماکے سے پولیس کی ایک گاڑی مکمل تباہ جبکہ دوسری گاڑی کو جزوی نقصان پہنچا۔ بم ڈسپوزل اسکواڈ کے مطابق دھماکے میں 2سے 3 کلوگرام بارودی مواد استعمال کیاگیا اور اس میں بال بیرنگ اور چھرے بھی استعمال کیے گئے تھے۔ پولیس نے نامعلوم شدت پسندوں کے خلاف مقدمہ درج کرکے تفتیش شروع کردی ہے۔کراچی … گورنر سندھ ڈاکٹر عشرت العباد خان نے کہا ہے کہ پاکستانی ایک معتدل،روشن خیال اور ترقی پسند قوم ہے۔انہوں نے کہا کہ قوم بین ا لمذاہب اور فرقہ ورانہ ہم آہنگی اور اخوت ومحبت کی پیکر ہے۔وہ مسیحی برادری کے ایک وفد سے بات چیت کر رہے تھے جس نے ڈاکٹر ما لرائن ھکی کی قیادت میں ان سے ملاقات کی ۔ گورنر نے کہا کہ حکومت اقلیتوں کے حقوق کے تحفظ کا خصوصی خیال رکھتی ہے۔انہوں نے پاکستان کے بارے میں ڈاکٹرمالرائن ھکی کی خصوصی دلچسپی اور نیک خواہشات واحسان کا شکریہ ادا کیا ۔ڈاکٹر ھکی نے گورنر سندھ کی صوبے میں امن واخوت اور لوگو ں کی بے لوث و بلاتفریق خدمات کو سراہا ۔انہوں نے بحیثیت گورنرطویل ترین مدت تعینات رہنے پر بھی ڈاکٹر عشرت العبا د خان کو مبارک باد بھی دی اور ان کے لیے نیک خواہشات کا اظہار کرتے ہوئے خصوصی دعاکی ۔ گورنر ڈاکٹر عشرت العباد خان نے کہا کہ کراچی دنیا کے دس بڑے میگا شہروں میں شمار ہوتا ہے اور یہ مسلم دنیا کا سب سے بڑا شہر ہے ۔انہوں نے کہا کہ صوبے میں تمام مذاہب ،نسل ،فرقوں اور زبان کے لوگ اتحاد و یکجہتی سے رہنے کے خواہاں ہیں ۔انہوں نے کہا کہ عوام کے تعاون اور ان تمام طبقات کے نمائندہ رہنماؤں کے تعاون سے ہم آہنگی اور رواداری کا ماحول یقینی بنایا گیا ہے۔ڈاکٹرما لرائن ھکی نے کہا ہے کہ انہیں پاکستان اور پاکستانیوں سے بڑی محبت ہے اور گورنر ڈاکٹر عشرت العباد خان سے ملاقات ان کی دیرینہ خواہش تھی۔ اسلام آباد…امریکی محکمہ دفاع نے پاکستان کی جانب سے سلالہ چیک پر امریکی رپورٹ کو مسترد کر دینے کے عمل کو رد کر دیا ہے جبکہ امریکی دفتر خارجہ کا کہنا ہے کہ منصوراعجاز نے سوئٹرزلینڈ میں امریکی سفارت کاروں سے ملاقات کی ہے لیکن ان ملاقاتوں کی تفصیل نہیں بتائی جاسکتی۔ پینٹاگون کے ترجمان بریفنگ میں کہنا تھاکہ امریکا اپنی رپورٹ کی 100 فیصد حمایت کرتا ہے۔ پاک امریکا تعلقات مشکل دور سے گزر رہے ہیں۔پاکستان سے تعمیری تعلقات اور نیٹو سپلائی کی بحالی چاہتے ہیں،جس کا فیصلہ پاکستان کو کرنا ہے۔ ان کا کہنا تھاکہ پاکستان کو آگے بڑھنا چاہیے اور دونوں ملکوں کو ایک دوسرے پر الزام تراشی سے گریز کرنا چاہیے۔ پینٹاگون کا کہنا تھا کہ سلالہ چیک پوسٹ پرحملے کے بعد سے دونوں ممالک کے درمیان تعاون معطل ہے، تاہم محدود تکنیکی تعاون جاری ہے۔پاکستان کو کئی مرتبہ بتاچکے ہیں کہ حملہ ارادتاً نہیں کیا گیا۔محکمہ خارجہ کی ترجمان وکٹوریا نولینڈ نے پریس بریفنگ میں کہا کہ منصور اعجاز کی نجی ملاقاتوں پر تبصرہ نہیں کیا جاسکتا۔ منصور اعجاز چاہیں تو اپنی ملاقاتوں کی تفصیلات بتانے میں آزاد ہیں۔ امریکی ترجمان نے کہا کہ امریکا نے سلالہ چیک پوسٹ پر حملے کی تحقیقات میں شمولیت کے لیے پاکستان کو پیشکش کی تھی۔ لاہور. . . . . .لاہورمیں حضرت امام حسن رضی اللہ عنہ کے یوم شہادت پر اندرون موچی گیٹ سے برآمد ہونے والا تابوت کا مرکزی جلوس واپس اندرون موچی گیٹ حسینی ہال سے برآمد ہونے والا جلوس ، گجر گلی، چوک نواب صاحب،اکبری منڈی،،مسجد وزیر خان، نثار حویلی اورمبارک حویلی سے ہوتا ہوا رات گئے حسینی ہال پر اختتام پذیر ہوا۔ جلوس کے راستوں میں عزا دار ماتم، زنجیر زنی اورنوحہ خوانی کرتے رہے۔ عزاداروں کیلئے نیاز، دودھ اور چائے کی سبیلیں بھی لگائی گئی تھیں۔جلوس میں شامل ہونے والوں کی تین پوائنٹس پر جامع تلاشی لی جاتی رہی۔ پولیس کے 3ہزار سے زائداہلکار اورسینکڑوں رضا کار جلوس کی سیکورٹی پر ماموررہے۔حسینہ ہال پہنچ کر اختتام پذیر ہو گیا۔جلوس کی حفاظت کیلئے سخت انتظامات کئے گئے تھے۔ راولپنڈی…لاپتا ہونے والے 6 طلبہ وطالبات کے اغوا کا ڈراپ سین ہو گیا ۔طلبا ء نے اغوا کا ڈراما رچایا تھا۔راولپنڈی پولیس طلباء کو پشاور سے پنڈی لے آئی ،صبح عدالت میں پیش کیا جائے گا۔راولپنڈی کے ایک نجی اسکول کے 6دو بہن بھائیوں سمیت طلباء و طالبات 19 جنوری کو مری سے واپسی پر لاپتا ہو گئے تھے۔طلباء نے اپنے والدین کو جھوٹ بول کر تاوان کا مطالبہ کیا کہ وہ اغوا ہو گئے ہیں۔ طلباء و طالبات کی نویں اور دسویں جماعت کے طالبعلم تھے جن کے نام عریبہ اکرم، ولید اکرم، حمزہ علی رضا، ابوبکر، وجیہہ اور اقراء ہیں۔ اقراء نسیم کی والدہ کوثر کی مدعیت میں تھانے میں ایف آئی درج کی گئی ہے۔جس میں طلباء و طالبات پر الزام عائد کیا گیا ہے کہ انہوں نے مل کراقراء کو اغوا کیا ہے۔پشاور پولیس نے طلبہ کو ایک ہوٹل میں چھاپا مار کر پکڑ لیا جنہیں ہشت نگری تھانے میں رکھا گیا۔راولپنڈی پولیس طلباء کو لیکر راولپنڈی پہنچ گئی ہے۔لڑکیوں کو وویمن پولیس اسٹیشن جبکہ تین لڑکوں کو تھانہ سول لائینز راولپنڈی کی حوالات میں رکھا گیا ہے۔پولیس کے مطابق طلباء نے اغوا کا ڈرامہ رچایا۔اپنی سمیں ضائع کردیں جبکہ ایک نئی سم سے اپنے گھر رابطہ کیا اور تاوان کی رقم کا مطالبہ کیا تاہم پولیس نے ان طلباء کو موبائل فون کو ٹریک کر کے اور ایک ہم جماعت کی مدد سے پکڑ لیا ۔یہ طلباء مری سے ایبٹ آباد ،وہاں سے ٹوپی اور پھر پشاور پہنچے تھے جہاں وہ ایک ہوٹل میں مقیم تھے۔پولیس کے مطابق انہیں صبح مجسٹریٹ کے سامنے پیش کیا جائے گا ۔ہالی ووڈ. . . . . . خون پینے والی خاتون کی کہانی پر مبنی فلم انڈرورلڈ اویکننگ امریکی باکس آفس پر پہلے نمبر پر آگئی ہے معروف اداکارہ کیٹ بیکنسیل کی اس فلم نے اپنے پہلے ہی ہفتے میں 25.3 ملین ڈالر اکٹھے کر لیے۔ اس طرح یہ پچھلے ہفتے ریلیز ہونے والی فلم red Tails سے آگے نکل گئی ہے جو پہلے ہفتے میں 18.8 ملین ڈالر جوڑ پائی تھی۔۔ contra band 12 ملین ڈالر کے ساتھ تیسرے نمبر پر ہے جبکہ گیارہ ستمبرکے حملوں کے خاندانوں پر پڑنے والے اثرات پر بننے والی فلم extremely loud and ancredibly close میں ہالی وڈ کے معروف ترین اداکاروں میں سے ایک ٹام ہینکس اور سینڈرا بلاک نے کام کیا مگر اس کے باوجود اس کے کلیکشن 10 ملین ڈالر رہے۔بیجنگ. . . . . . .چین میں نئے قمری سال کی تقریبات کے سلسلے میں ہانگ کانگ میں شان دار پریڈ منعقد کی گئی۔چین کے دیگر علاقوں کی طرح ہانگ کانگ میں بھی نیا سال انتہائی پْر جوش انداز میں منایا جاتا ہے۔ اس سال ہانگ کانگ میں 17ویں سالانہ پریڈ منعقد کی گئی جس میں 12 ممالک کے فنکاروں نے شرکت کی۔پریڈ میں 35 فلوٹ شامل تھے۔چونکہ یہ سال ڈریگن سے منسوب ہے اس لیے زیادہ تر مجسمے ڈریگن ہی کے بنائے گئے۔دیو ہیکل ڈریگنوں کے جلومیں ماہر فنکاروں کے رقص اورکرتبوں کے مظاہرے نے کئی گھنٹے تک میلا سجائے رکھا۔فوربس میگزین کے مطابق ہانگ کانگ میں منائی جانے والی یہ تقریب دنیا کی دس بہترین تقریبات میں شامل ہے۔اسلام آباد. . . . . . . شمالی و بالائی علاقوں میں بارش اور برف باری کا سلسلہ تو تھم چکا ہے، تاہم سردی کی شدت بدستور برقرار ہے۔نتھیاگلی سمیت گلیات کے مختلف علاقوں میں گزشتہ کئی روز سے جاری برفباری کے باعث بیشتر رابطہ سڑکیں بند پڑی ہیں ۔ ملکہ کوہسار مری میں باری کا سلسلہ تھمنے کے بعد اب موسم صاف ہوچلا ہے۔اسکردو، گھانچے، غذر اور استور میں چند گھنٹے موسم ساف رہنے کے بعدایک بار پھرمطلع جزوی طور پر ابر آلود ہوگیا ہے۔نتھیاگلی سمیت گلیات کے مختلف علاقوں میں گزشتہ کئی روز سے جاری برفباری کے باعث بیشتر رابطہ سڑکیں بند پڑی ہیں، جس کے باعث کئی علاقوں میں پانی اور جلانے کے لیے لکڑیوں کی قلت پیدا ہوگئی ہے۔شمالی و جنوبی وزیرستان سمیت قبائلی علاقوں میں بھی برف باری کے بعد موسم انتہائی سرد ہوگیا ہے۔ضلع شانگلہ میں شدید برفباری کے باعث سوات روڈ اور یخ تنگی پورن روڈ بند ہوگئے ہیں۔ہیڈکوارٹر الپوری میں ایک فٹ تک برف پڑ چکی ہے۔مالم جبہ اور کالام سمیت وادیء سوات کے بالائی علاقوں میں برف باری بند ہونے کے بعد سڑکوں سے برف ہٹانے کا کام جاری ہے۔ادھر شمالی بلوچستان میں بھی برف باری کا سلسلہ تھم چکا ہے،تاہم کوئٹہ چمن شاہراہ سمیت دورافتادہ علاقوں کی رابطہ سڑکیں ابھی تک بند ہیں۔کراچی. . . . . . کراچی میں فائرنگ کے واقعات میں پولیس اہلکار سمیت 2 افراد ہلاک اور ایک شخص زخمی ہوگیا ہے۔ پولیس کے مطابق اورنگی ٹاوٴن سیکٹر ساڑھے گیارہ نمبر میں ڈیوٹی ختم کرکے گھر واپس جانے والے پولیس اہلکار 34 سالہ شاہد خان کو نامعلوم ملزمان نے فائرنگ کرکے قتل کردیا۔مقتول پولیس اہلکار وردی میں ملبوث تھا اور پولیس کمانڈو ٹریننگ بھی حاصل کررکھی تھی۔اس کے علاوہ نیو کراچی سیکٹر 11 ایف میں نامعلوم افراد کی جانب سے چلائی گئی گولی کی ذد میں آکر 24 سالہ وقاص ہلاک ہوگیا۔دونوں لاشوں کو پولیس کارروائی کے لئے عباسی شہید اسپتال پہنچایا گیا۔دوسری جانب شاہ فیصل کالونی کے علاقے میں نامعلوم ملزمان کی فائرنگ سے ایک شخص زخمی بھی ہوا۔اسلام آباد. . . . .. محکمہ موسمیات کے مطابق آج کوئٹہ سمیت بلوچستان، کشمیر، گلگت بلتستان، کے بعض علاقوں میں بارش اوربرفباری کا امکان ہے جبکہ کراچی سمیت سندھ کے ساحلی پٹی میں بھی بعض مقامات پر ہلکی بارش کا امکان ہے۔محکمہ موسمیات کے مطابق گزشتہ روز کم سے کم درجہ حرارت اسکردو اور پارا چنار میں منفی بارہ ڈگری سینٹی گریڈ ریکارڈ کیا گیا جبکہ آج دارالحکومت اسلام آباد، راولپنڈی اور پشاور میں کم سے کم درجہ حرارت منفی ڈگری سینٹی رہنے کی توقع ہے۔ محکمہ موسمیات کے مطابق لاہور میں دو، کراچی دس، ایبٹ آباد منفی تین، گلگت بلتستان اور کوئٹہ میں منفی آٹھ، قلات منفی بارہ، مری منفی سات، پاراچنار منفی پندرہ، اسکردو منفی گیارہ،ڑوب منفی چار،زیارت منفی نو ڈگری سینٹی گریڈ رہنے کی توقع ہے۔لندن. . . . . . . پاکستانی نژاد برطانوی باکسر عامر خان 29 جنوری کو امریکن پاکستانی طالبہ فریال مخدوم کو منگنی کی انگوٹھی پہنائیں گے۔ تین ہیروں والی اس انگوٹھی کی قیمت ایک لاکھ پونڈ ہے۔ برطانوی اخبار کے مطابق منگنی کی تقریب بولٹن وانڈررز ریبوک اسٹیڈیم میں ہوگی۔ ایک لاکھ 50 ہزار پونڈ مالیت کی اس پارٹی میں ایک ہزار مہمان شرکت کریں گے جن میں ممتاز فٹ بالرز ویان رونی، ریوفرینینڈ، رکی ہیٹن، ڈیوڈہے بھی شامل ہیں۔ اس تقریب میں عامر خان اورفریال مخدوم ایک دوسرے کو منگنی کی انگوٹھیاں پہنائیں گے۔ 20 سالہ فریال مخدوم نے کہا کہ میں نیویارک میں پیدا ہوئی اور پروان چڑھی لیکن میرے گرینڈ پیرنٹس اور میرے والد کی فیملی کے بہت سے ارکان پاکستان میں رہتے ہیں، میرے والدین پہلے ہی عامر خان سے بیٹے جیسا برتاوٴ کررہے ہیں۔ فریال کے والد شوکت اور والدہ نے منگنی کے اعلان کے موقع پر جوڑے کو بی ایم ڈبلیو اے 750 بطور تحفہ دی تھی۔ 5 فٹ 3 انچ قامت والی فریال کو عامر خان کے مداحوں کی جانب سے بے تحاشا مسیجز موصول ہوئے ہیں۔ عامر کے بعض مداحوں نے فریال کو کیٹ مڈلٹن سے مشابہ قرار دیا ہے۔ عامر خان نے دی سن کو انٹرویو دیتے ہوئے کہا کہ یہ بہت اچھی بات ہے کہ بہت سے لوگ اسے پسند کررہے ہیں۔قاہرہ. . . . . . .مصرکے الاخوان المسلمین کے جنرل سیکرٹری سعد الکتاتنی کو مصر کے قومی اسمبلی کے اسپیکر منتخب کرلیا گیا ہے۔مصر کی آزادی اور انصاف پارٹیFJP کے سیکرٹری جنرل ڈاکٹر محمد سعد الکتاتنی کو قومی اسمبلی کے 496 اراکین میں سے 399 ارکان نے ووٹ دیا۔ جبکہ ان کے مقابل حزب الوسط کے عصام سلطان کے حق میں صرف 77ووٹ ڈالے گئے۔ایوان میں ووٹنگ سے پہلے نو منتخب اراکین نے اپنی رکنیت کا حلف اٹھایا، قائم مقام اسپیکر محمود السقا نے سابق صدر حسنی مبارک کے خلاف عوامی تحریک کے دوران جاں بحق افراد کے لیے دعا کرائی۔ ان کا کہنا تہا کہ شہداء کے بہنے والے خون ہی کے نتیجے میں ہمیں یہ دن دیکھنا نصیب ہوا ہے۔جبکہ اسمبلی کے نئے اسپیکر ڈاکٹر کتاتنی نے وعدہ کیا کہ وہ سابق انتظامیہ سے عدالت کے ذریعے شہداء کا خون کا حساب لیں گے۔ ماسکو… روس نے حملہ آور ایٹمی آبدوز پیر کو بھارت کے حوالے کر دی، جس کے بعد ہندوستان ایسی نیوکلیئر صلاحیت والی آبدوز رکھنے والا دنیا کا چھٹا ملک ہوگیا، اس وقت امریکا، چین، روس، فرانس اور برطانیہ کے پاس ایسی تباہ کن آبدوزیں ہیں، K-152 آبدوز کی رفتار 30ناٹ ہے اور یہ چار 533 ایم ایم تارپیڈو اور چار 65 ایم ایم تارپیڈو ٹیوبس سے مسلح ہے ۔ روس نے آبدوز بھارت کو دس سالہ لیز پر دی ہے ، معاہدے کی کل مالیت 900 ملین ڈالر ہے ۔ ایٹمی آبدوز کی شمولیت سے بھارتی بحریہ کی زیر سمندر حملہ کرنے کی قوت میں اضافہ ہو گیا ہے ، حوالگی کی تقریب روسی بندرگاہ پری مورے پر ہوئی۔واشنگٹن…خلا اور موسمیات کے بارے میں پیش گوئی کرنے والے امریکی ادارے کا کہنا ہے کہ سورج پر آنے والی موسمیاتی تبدیلیوں کی وجہ سے آج زمین پر مقناطیسی لہروں کا بڑا طوفان آنے کا خدشہ ہے۔ایک ماہر فلکیات کا کہنا ہے کہ طوفان کے باعث سورج کے ذروں کی رفتار پانچ گنا زیادہ ہوگی۔ جو تقریباً دو ہزار کلومیٹر فی سیکنڈ ہوسکتی ہے۔ اس دوران پروازوں ، بجلی گھر اور مصنوعی سیاروں کومقناطیسی لہروں کے بڑے طوفان سے متاثرہونے کا خدشہ ہے۔کراچی… کراچی کے مختلف علاقوں میں ہلکی بوندا باندی نے سرد موسم میں مزید اضافہ کردیا۔ملک بھر کے دیگر حصوں میں جاری سردی کی لہر میں اضافے کے ساتھ کراچی میں بھی رات گئے ہونے والی بوندا باندی سے موسم مزید سرد ہوگیا ہے۔لانڈھی، ملیر، ناظم آباد، نارتھ ناظم آباد، آئی آئی چندری گر روڈ، صدر سمیت مختلف علاقوں میں ہلکی بوندا باندھی ہوئی۔ شہر میں ہلکی بوندا باندی کے باعث سردی کی شدت میں اضافہ ہوگیا ہے۔اسلام آباد… میمو کمیشن کی تحقیقات کے لئے عدالتی کمیشن کا اجلاس آج اسلام آباد میں ہوگا اسلام آباد ہائی کورٹ میں عدالتی کمیشن کے اجلاس کی صدارت بلوچستان ہائی کورٹ کے چیف جسٹس قاضی فائز عیسٰی کریں گے۔ کیس کے مرکزی کردار منصور اعجاز نے گذشتہ روز ہی اپنے وکیل کے ذریعے پاکستان نہ آنے کا اعلان کر دیا ہے۔ عدالتی کمیشن کا یہ چوتھا اجلاس ہوگا۔اس سے پہلے 16 جنوری کو ہونے والے اجلاس میں عدالتی کمیشن نے میمو گیٹ کے مرکزی کردار منصوراعجاز کو فوج اور پولیس کے ذریعے سیکیورٹی فراہم کرنے کی ہدایت کی تھی۔گزشہ اجلاس میں اٹارنی جنرل نے بتایا تھا کہ بلیک بیری کمپنی نے پرائیویسی پالیسی کے تحت مبینہ میموسے متعلق پیغام رسانی کا ریکارڈ فراہم کرنے سے انکار کر دیا ہے۔ انہوں نے بیان حلفی بھی جمع کرایا تھا کہ حکومت منصور اعجاز کے خلاف مقدمہ قائم کرنے کا کوئی ارادہ نہیں رکھتی۔اٹارنی جنرل نے یہ بھی بتایا تھا کہ امریکا میں پاکستانی سفارتخانے کے عملے کو حسین حقانی کے زیر استعمال بلیک بیری ہینڈ سیٹ نہیں ملے۔کمیشن نے منصور اعجاز کیخلاف مقدمے کے اندراج کے لیے دائر ایک شہری کی درخواست بھی خارج کر دی تھی ۔اسلام آباد… میموگیٹ کیس میں حسین حقانی کے وکیل زاہد بخاری نے کہا ہے کہ اس کیس کے مرکزی کردار منصور اعجاز نے کہا تھا کہ وہ ہر صورت 24جنوری تک پاکستان میں حاضر ہوجائینگے لیکن اب نئے بہانے تراشے گئے ہیں۔ کمیشن سے وعدہ کر کے نہ آنا کمیشن کی توہین ہے۔ انہوں نے کہا کہ اب اس بات کا کوئی قانونی جواز نہیں کہ منصور اعجاز جس کمیشن کی دو مرتبہ توہین کرچکا، متعدد مواقع ضائع کر چکا، کمیشن اس کا بیان لینے ملک سے باہر جائے۔ ایک سوال کے جواب میں انہوں نے کہا کہ امید ہے کمیشن انصاف کے مطابق فیصلہ کرے گا، تاہم اگر کمیشن سے مطمئن نہ ہوئے تو سپریم کورٹ سے رجوع کریں گے۔پشاور… خیبر ایجنسی میں شدت پسندوں نے گورنمنٹ پرائمری اسکول میں دو دھماکے کیے جس سے عمارت مکمل تباہ ہوگئی۔دھماکے میں ایک اہلکار جاں بحق اور 2زخمی ہوگئے۔ خاصہ دار ذرائع کے مطابق خیبر ایجنسی کی تحصیل لنڈی کوتل کے علاقہ شیخ مندخیل میں شدت پسندوں نے سرکاری پرائمری اسکول میں علی الصبح پہلا دھماکہ کیا جس سے اسکول کی عمارت مکمل طور پر تباہ ہوگئی۔پہلے دھماکے کے کچھ دیر بعد ایک اور دھماکا ہوا۔دھماکے سے 3خاصہ دار اہلکار زخمی ہوگئے ۔زخمیوں کو قریبی اسپتال منتقل کردیاگیاجہاں ایک اہلکار زخموں کی تاب نہ لا کر چل بسا۔فیصل آباد … فیصل آباد میں صنعتوں کو گیس کی فراہمی آج 34ویں روز بھی معطل ہے،جس سے لاکھوں مزدوربے روزگاری کا شکار ہیں۔ فیصل آباد میں تقریبا ساڑھے چارسو سے زائد صنعتوں کا پہیہ 34 روز سے جام ہے اور ان صنعتوں سے وابستہ لاکھوں مزدور بے روزگارہیں،گذشتہ روز سوئی ناردن گیس کمپنی نے نیا شیڈول جاری کیاہے۔ انتظامیہ کے مطابق دوروز کے لئے گیس کی فراہمی بحال رکھی جاسکتی ہے لیکن صنعتکاروں نے یہ پیشکش مستر د کردی۔لندن…این جی ٹی…دیوہیکل گائے کے ریوڑ کو اپنی طرف آتا دیکھ کر انسان نا صرف گھبرا جا تا ہے بلکہ اپنے بچاؤ کی کو شش بھی ضرور کر تا ہے لیکن بر طانیہ میں ایک ننھے کتے کو گائے کے ریوڑ نے گھیر کر اس کو ڈرانے کے بعد اس سے دوستی بھی کرلی ۔ پہلے تو یہ کتا ان دیوہیکل گائیوں کو دیکھ کر گھبرا گیا اور مقابلے کیلئے اپنے آپ کو تیار کر نے لگا لیکن پھر اس ریوڑ میں شامل چھ گائے کے دوستانہ رویے کو دیکھنے کے بعد اس نے بھی ان کی طرف دوستی کا ہاتھ بڑھا دیا۔ اس کتے کی اس گائے کے ریوڑ سے ملاقات کی اس دلچسپ وڈیو کو انٹر نیٹ پر اب تک 6لاکھ سے زائد افراد دیکھ کر محظوظ ہو چکے ہیں۔ اسلام آباد… میمو کمیشن کی تحقیقات کے لئے عدالتی کمیشن کا اجلاس اسلام آباد ہائی کورٹ میں جاری ہے۔ عدالتی کمیشن کے اجلاس کی صدارت بلوچستان ہائی کورٹ کے چیف جسٹس قاضی فائز عیسٰی کر رہے ہیں۔آج جب سماعت شروع ہوئی تو جسٹس قاضی فائز عیسٰی نے منصور اعجاز کے وکیل اکرم شیخ سے سوال کیا ہے کہ منصور اعجاز کہاں ہیں۔ اس پر اکرم شیخ نے انکی پاکستان آمد اور سیکیورٹی سے متعلق تحفظات سے کمیشن کو آگاہ کیا اور کہا کہ انہیں مختلف حکومتی حلقوں سے دھمکیاں مل رہی تھیں۔ اکرم شیخ نے کہا کہ منصورا اعجاز کا نام ای سی ایل میں ڈالنے کی دھمکی دی گئی ایسی صورت میں وہ پاکستان نہیں آسکتے۔ اجلاس میں اکرم شیخ کے دلائل جاری ہیں۔ واضح رہے کہ آج عدالتی کمیشن کا یہ چوتھا اجلاس ہے۔کوئٹہ… وادی کوئٹہ اور گردونواح میں برفباری کا سلسلہ ایک روزکے وقفے کے بعددوبارہ سے شروع ہوگیاہے، ضلع قلات اور مستونگ میں بھی برفباری کا سلسلہ جاری ہے ۔ وادی کوئٹہ اور گردنواح میں گذشتہ ہفتہ کے روز سے برفباری کا سلسلہ شروع ہوا تھا جو کہ ایک دن جاری رہا،گذشتہ روز کے وقفے کے بعد ہلکی برفباری کا سلسلہ رات سے ہی شروع ہوگیا تھا جس میں آج صبح تیزی آگئی، مستونگ، قلات، کھڈکوچہ، دشت،منگوچر اور لک پاس میں بھی برفباری کا سلسلہ شروع ہوگیا ہے، برفباری کے بعد سے وادی کوئٹہ، قلات اور بلوچستان کے مختلف علاقوں میں سردی کی شدت میں اضافہ ہوگیاہے،سردی کی شدت میں اضافے کے بعد کوئٹہ کے بیشتر علاقوں میں گیس کی فراہمی معطل ہے تاہم کچھ علاقوں میں گیس کی فراہمی انتہائی کم پریشر کے ساتھ جاری ہے، گیس معطلی کے باعث شہریوں کو شدید سردی کے باعث شدید مشکلات کا سامنا ہے، دوسری جانب شدید برفباری کے باعث مستونگ کے علاقے لک پاس میں کوئٹہ کراچی شاہراہ پر ٹریفک معطل ہوگئی ہے اور وہاں گاڑیوں کی طویل قطاریں لگ گئیں۔ایڈیلیڈ…ایڈیلیڈ میں کھیلے جارہے چوتھے اور آخری ٹیسٹ میں رکی پونٹنگ اور کپتان مائیکل کلارک نے شاندار بیٹنگ کا مظاہرہ کرتے ہوئے اپنی اپنی سنچریاں مکمل کیں۔ پونٹنگ 113اور کلارک 100پر بیٹنگ کررہے ہیں۔ ایڈیلیڈ میں کھیلے جارہے چوتھے اور آخری ٹیسٹ میں کپتان کلارک نے ٹاس جیت کر بیٹنگ کا مظاہرہ کیا، لیکن مہمان ٹیم کے تین ٹاپ آرڈر بیٹسمین صرف 85 کے مجموعی اسکور پر پویلین واپس لوٹ گئے، تاہم پونٹنگ اور کلارک نے چوتھی وکٹ کی شراکت میں اب تک276رنز بناکر ٹیم کی پوزیشن مستحکم بنادی۔ چارمیچوں پر مشتمل سیریز میں آسٹریلیا کو تین۔صفر کی فیصلہ کن برتری حاصل ہے۔اسلام آباد…میمو گیٹ تحقیقاتی کمیشن نے وزیر داخلہ رحمن ملک کو طلب کر لیا ہے۔ آج جب کیس کی سماعت شروع ہوئی تو کمیشن کے سربراہ جسٹس فائز عیسیٰ قاضی نے استفسار کیا کہ منصور اعجاز کہاں ہے۔ اس پر ان کے وکیل اکرم شیخ نے کہا کہ حکومت مشینریوں خاص طور پر وزیر داخلہ رحمن ملک کے بیان جس میں منصور اعجاز کا نام ای سی ایل پر ڈالنے کا عندیہ دیا گیا، منصور اعجاز نے پاکستان آنے کا ارادہ ملتوی کر دیا۔ کمیشن نے استفسار کیا کہ رحمن ملک نے یہ بیان کب دیا؟ اس موقع پر کمیشن کے سربراہ جسٹس فائز عیسیٰ قاضی نے ریمارکس دیئے کہ رحمن ملک کمیشن کے کام میں مداخلت کر رہے ہیں، ساری دنیا میں انکوائری کو سنا جاتا ہے ، ہمارے یہاں کمیشن کو تماشا بنادیا گیا ہے ۔ جسٹس فائز عیسیٰ قاضی نے کہا کہ ہم کوئی حکم جاری کرنے سے پہلے رحمن ملک کو سننا چاہتے ہیں، منصور اعجاز ہمارا گواہ ہے، اسکی سیکیورٹی یقینی بنانا ہماری ذمہ داری ہے۔ جسٹس فائز عیسیٰ قاضی نے اٹارنی جنرل کے ذریعے وزیر داخلہ رحمن ملک کو ساڑھے گیارہ بجے طلب کرلیا۔کاکاک(سربیا) …این جی ٹی کے شہرکاکاک کے ایک قصبے میں پیدا ہونے والاجامنی رنگ کا گائے کابچھڑا آج کل مقامی لوگوں کی توجہ کا مرکز بنا ہوا ہے۔ اس بچھڑے کی جنس نر ہے جب کہ اس کا جامنی رنگ جینیات کے عمل دخل کے باعث ہے۔جانوروں کے ماہرین اور ڈاکٹروں کا کہنا ہے کہ یہ بچھڑا مکمل صحت مند ہے جو ممکنہ طور پردنیا بھر میںاس رنگت کا حامل واحد بچھڑا ہے۔پٹن… کوہستان کے درہ جیجال میں کرومائیٹ کے کان میں کام کرنے والے مزدوروں کے شیلٹر پر برفانی تودہ گرنے سے5مزدور جاں بحق ہو گئے۔ پولیس کے مطابق دور افتادہ علاقے درہ جیجال میں گزشتہ رات برفانی تودہ کرومائیٹ کے کان میں کام کرنے والے مزدوروں کے شیلٹر پر جاگرا۔حادثے میں ضیاالحق،رحمت گل،سہراب،محمد نبی اوراسماعیل موقع پر جاں بحق ،نعمت علی اور دلاور شدید زخمی ہوگئے۔ دوردراز علاقہ ہونے کی وجہ سے فوری طور پر متعلقہ حکام اور انتظامیہ نہیں پہنچ سکے۔ قریبی شیلٹرز میں رہائش پذیر مزدوروں نے اپنی مددآپ کے تحت امدادی کارروائی کر کے لاشوں اور زخمیوں کو قریبی اسپتال پہنچادیا۔پیرس…این جی ٹی…فراری اور بی ایم ڈبلیو کو آ ٹو مو بائل کی دنیا میں ایک خاص مقام حاصل ہے ۔فرانسیسی کمپنی کی تخلیق کر دہ اس چا ر پہیوں والی با ئیک میں فر ا ری کا انجن اور بی ایم ڈبلیو بائیک کے ہینڈل لگا ئے گئے ہیں جس کی بدو لت اس کی قیمت ڈھا ئی لا کھ ڈالر سے بھی زیا دہ ہے ۔650کلوگرام وزنیWazum W8 نامی یہ انوکھی بائیک فروخت کے لیے مارکیٹ میں پیش کردی گئی ہے جسے دنیا کی سب مہنگی چا ر پہیوں والی با ئیک ہونے کا اعزازبھی حاصل ہے۔اٹھارہ انچ کے پہیوں اور 250 ہار س پاورکے انجن کے ساتھ یہ Quad Bike ایک سو پچا س میل فی گھنٹہ کی رفتا ر سے دو ڑ سکتی ہے لیکن چھ سو پچا س کلو گرام وزن کی اس دیو ہیکل بائیک کو انتہائی تیزرفتا ری کی وجہ سے عام سڑک پر نہیں بلکہ صرف ریسنگ ٹریک پر ہی دوڑایا جا سکتا ہے ۔پشاور … پشاور کے حیات آباد انڈسٹریل اسٹیٹ میں ایک فیکٹری میں آگ بھڑک اٹھی تاہم آگ پر فوری قابو پالیا گیا۔ حیات آباد انڈسٹریل اسٹیٹ میں موبل آئل فیکٹری میں اچانک آگ بھڑک اٹھی۔ آتشزدگی کی اطلاع ملتے ہی فائربریگیڈ کی گاڑیاں، پولیس اور رضاکار موقع پر پہنچ گئے اور پندرہ بیس منٹ کے اندر آگ پر قابو پالیا گیا۔ ایڈیشنل ایس ایچ او حیات آباد محمد اکرم بنگش نے جیو نیوز کو بتایا کہ آتشزدگی سے کوئی جانی نقصان نہیں ہوا جبکہ فیکٹری کو بھی معمولی نقصان ہوا ہے۔لندن…این جی ٹی …پچھلے کئی سالوں سے دنیا بھر میں لوگ اٹلی کے جھکتے ہوئےPisa ٹاورکے بارے میں سنتے آرہے ہیں اور ہر سال ہزاروں سیاح اس شاہکار کو دیکھنے اٹلی کے شہر پیسا کا رُخ کرتے ہیں۔تازہ ترین اطلاعات کے مطابق اٹلی کے پیسا ٹاور کی طرح لندن کی عظیم الشان عمارتوں میں شامل بگ بین ٹاور بھی جھکائو کا شکار ہورہا ہے۔ماہرین کی جانب سے پیش کی گئی تفصیلات کیمطابق پیلس آف ویسٹ منسٹرپر قائم یہ کلاک ٹاور اوپری حصے سے تقریباً ڈیڑھ فٹ ترچھا ہوچکا ہے جو ہر سال مزید بدتر ہوتا جائیگا جس کی بنیادی وجہ پچھلی کئی دہائیوں سے اس کے اطراف میں ہونے والا تعمیراتی کام ہے۔گو ماہرین کا یہ بھی کہنا تھا کہ جس رفتار سے یہ ٹاور جھک رہا ہے اُسے اٹلی کے پیسا ٹاور کے جھکائو تک پہنچنے میں تقریباً4ہزار سال کا عرصہ لگے گا لیکن حالیہ18انچ تک جھکائو نے برطانوی پارلیمنٹ کے مستقبل پر سوالیہ نشان کھڑا کردیا ہے اور بہت حد تک امکانات ہیں کہ انہیں پارلیمنٹ ہائوس سے دربدرہونا پڑے۔واضح رہے کہ1858میں تعمیر ہونیوالا یہ315فٹ اونچا بگ بین ٹاور11منزلہ ہے جس میں 393سیڑھیاںموجود ہیں ۔لاہور… لاہور کی سیشن کورٹ نے پنجاب انسٹی ٹیوٹ آف کارڈیالوجی میں ادویات سے ہلاکتوں پر اندراج مقدمہ کی درخواست پر صوبائی سیکرٹری صحت، ایم ایس پی آئی سی اور فارمیسی انتظامیہ کو 27جنوری کو طلب کر لیا۔ سیشن کورٹ میں پی آئی سی کی ادویات سے ہلاکتوں پر اندراج مقدمہ کی درخواست نعمان احمد ایڈوکیٹ نے دی ہے،درخواست گزار نے موقف اختیار کیاہے کہ دل کے اتنے بڑے اسپتال میں ایک عرصے تک مضر صحت ادویات کا استعمال ہوتا رہا اور متعلقہ افسران کی مجرمانہ غفلت کے باعث کئی افراد جانوں سے ہاتھ دھو بیٹھے، درخواست گزار نے سیکرٹری ہیلتھ ،ایم ایس پی آئی سی اورفارمیسی حکام کے خلاف مقدمہ درج کرنے کی استدعا کی،عدالت نے درخواست سماعت کیلیے منظورکرتے ہوئے فریقین کو27جنوری کوطلب کرلیاہے۔کراچی… پاکستان کرکٹ بورڈ کے چیئرمین ذکا اشرف نے خوشخبری دی ہے کہ بنگلا دیش کی کرکٹ ٹیم اپریل میں پاکستان کا دورہ کرے گی۔ ذکا اشرف کے مطابق اس سے پہلے بنگلہ دیش کی سیکیورٹی ٹیم پاکستان آ کر سیکیورٹی انتظامات کا جائزہ لے گی اور تین سال بعد کوئی غیر ملکی ٹیم بالآخر پاکستان کا دورہ کرے گی۔ چیئرمین پی سی بی نے مزید کہا کہ آئی سی پاکستان میں بین الاقوامی کرکٹ کی بحالی کی خواہش مند ہے۔لاہور…لاہور کے علاقے لکشمی چوک میں پولیس نے ہوٹل پر چھاپہ مارکر فحاشی کے الزام میں نومشتبہ جوڑوں کو گرفتار کر لیا،تھانہ قلعہ گوجر سنگھ پولیس کو شکایت ملی تھی کہ لکشمی چوک کے ایک نجی ہوٹل میں فحاشی کا اڈہ کھلا ہوا ہے، پولیس ٹیم نے چھاپہ مار کر مختلف کمروں سے 9 جوڑوں کو فحاشی کے الزام میں گرفتار کر لیا، ہوٹل عملے کے کچھ ارکان کو بھی گرفتار کیا گیا تاہم مالک فرار ہونے میں کامیاب ہو گیا۔میلبورن…این جی ٹی…آسٹریلیا کے شہر میلبورن میں جاری آسٹریلین اوپن ٹینس ٹورنمنٹ کے ایک میچ کے دوران جھینگر بھی بن بلا ئے مہمان کی طرح کورٹ میں آکودا۔اس جھینگر کی کو رٹ پر اچانک آمد کے بعد ٹینس کے دونوں کھلاڑیوں کو میچ کھیلنے میں دقت پیش آرہی تھی جس کے باعث کھیل روک دیا گیا۔اس جھینگر کو کورٹ سے ہٹانا ایک اہم مسئلہ بن گیا جس کی ذمہ داری وہاں موجودبال گرل کو سونپ دی گئی جس نے اس ننھے کیڑے سے خوف زدہ ہو نے کے باوجود اسے ہاتھ میں پکڑ کر میدان صاف تو کر دیا لیکن اس سارے عمل کے دوران اس کے چہرے پر خوف کے اثرات وہاں موجود شائقین کی توجہ کا مرکز بن گئے۔ایڈیلیڈ…آسٹریلیا نے پونٹنگ اور کلارک کی شاندار سنچریوں کے باعث چوتھے ٹیسٹ کے پہلے روز کھیل کے اختتام پر3وکٹوں کے نقصان پر 335رنزبنالیے۔پونٹنگ 137اور کلارک140 رنز پر ناٹ آؤٹ ہیں۔ ایڈیلیڈ اوول میں کھیلے جارہے چوتھے اور آخری ٹیسٹ میں آسٹریلوی کپتان مائیکل کلارک نے بھارت کے خلاف ٹاس جیت کر بیٹنگ کا فیصلہ کیا۔ مہمان ٹیم کو جلد ہی پہلی کامیابی اس وقت حاصل ہوئی جب وارنر 26 کے مجموعی اسکور پر صرف 6 رنز بناکر ظہیر خان کی گیند پر ایل بی ڈبلیو ہوگئے۔ مارش کو تین رنز پر ایشوین نے کلین بولڈ کیا، کووان 30 رنز بناکر ایشوین کی گیند پر لکشمن کے ہاتھوں کیچ آؤٹ ہوئے۔ اس کے بعد رکی پونٹنگ اور کپتان مائیکل کلارک نے بھارتی بالرز کی ایک نہ چلنے دی اور ذمہ دارانہ بیٹنگ کا مظاہرہ کرتے ہوئے چوتھی وکٹ کی شراکت میں 251رنز بناکر ٹیم کی پوزیشن مستحکم کردی، پونٹنگ نے ٹیسٹ کرکٹ میں اپنے 13 ہزار رنز بھی مکمل کرلیے۔بھارتی بالرز نے ان دونوں بیٹسمینوں کے خلاف بالکل بے بس نظر آئے۔چار میچوں پر مشتمل سیریز میں آسٹریلیا کو تین۔صفر کی فیصلہ کن برتری حاصل ہے۔ مہندرا سنگھ دھونی پر ایک میچ کی پابندی کی وجہ سے وریندر سہواگ اس ٹیسٹ میں بھارتی ٹیم کی قیادت کررہے ہیں۔پشاور …پشاور میں بجلی کی طویل اور غیر اعلانیہ لوڈشیڈنگ نے شہریوں کوشدیدپریشانی میں مبتلا کر رکھا ہے۔پشاور کے علاقہ رشید آباد، بشیر آباد، گلبہار اور اندرون شہر کے کئی علاقے لوڈشیڈنگ سے زیادہ متاثر ہورہے ہیں،جہاں چھ سے آٹھ گھنٹے بجلی بند رہتی ہے۔ دوسری جانب دیہی علاقوں میں 9 سے 12 گھنٹے بجلی کی سپلا ئی منقطع رہتی ہے۔بجلی کی آنکھ مچولی اور وولٹیج کی کمی بیشی سے بھی شہری پریشان ہیں۔ کئی علاقوں میں ٹیوب ویل خراب ہوچکے ہیں اور پینے کے پانی کی بھی قلت ہے۔بجلی کی کاروباری طبقہ بھی بری طرح متاثر ہو رہا ہے۔کراچی… افضل ندیم ڈوگر… کراچی میں 10سال سے بند اہم شاہراہ فاطمہ جناح کو اچانک عام ٹریفک کے لئے کھول دیا گیا ہے جس سے شہریوں کو آمدورفت میں آسانی ہوگی۔کراچی میں صدر سے کینٹ اسٹیشن تک جانے والے شہر کی مرکزی شارع فاطمہ جناح روڈ کو سال 2001 میں سانحہ نائن الیون کے بعد بدامنی کے نقطہ نظر سے شہر کی دیگر کئی سڑکوں کی طرح آمدورفت کے لئے بند کردیا گیا تھا۔ عبداللہ ہارون روڈ سمیت دیگر کئی سڑکیں تو مختلف اوقات میں کھول دی گئی تھیں لیکن میٹروپول سے کینٹ تک فاطمہ جناح روڈ بند رکھی گئی تھی جس کی وجہ سے شہر کی تاریخی لائبریری اور فریئرہال پارک دس سال سے ویران تھے جبکہ اس شارع پر واقع سندھ کلب، پی اے سی سی، ایک مشنری اسکول اور مکینوں کو دشواری کا سامان تھا جبکہ اہم شارع بند ہونے سے ٹریفک کا دباؤ عبداللہ ہارون روڈ اور آس کی سڑکوں پر تھا۔ امریکی قونصل جنرل کی رہائش گاہ اور بند بھارتی قونصل خانہ بھی اسی روڈ پر واقع ہے۔ روڈ سے پولیس کی رکاوٹیں اور گارڈز کو ہٹا دیا گیا ہے۔ ٹریفک اور شہریوں کی آمدورفت سے فاطمہ جناح روڈ پر رونق بحال ہوگئی ہے۔ جبکہ کلفٹن، ڈیفنس، کینٹ اسٹیشن اور دیگر علاقوں میں آمدورفت کے لئے شہریوں کو آسانی ہوگی۔دہلی…این جی ٹی…دنیا بھر میں مرد وخواتین اپنی جسمانی فٹنس کے لئے یوگا کرتے ہیں لیکن ایک بھارتی با شندے نے چلتی بائیک پر بیٹھ کر یوگا کر کے عالمی ریکارڈ قائم کر دیا ہے۔ Yogaraj نامی اس شخص نے نا صرف بائیک چلائی بلکہ اسے سنبھالتے ہوئے تمام قواعدوضوابط کے ساتھ بغیر کسی وقفے کے متواتر 23یو گا کی پوزیشنز بدلیں اور کامیابی سے یہ کارنامے سر انجام دے کر سب کو حیران کر دیا۔Yogarajکی اس کاوش کو سرہاتے ہو ئے گینز ورلڈ ریکارڈ میں بائیک پر بیٹھ کر متواتر سب سے زیادہ یوگا پوزیشنزبنانے کی حیثیت سے شامل کر لیا گیا ہے۔اسلام آباد… وزیر خارجہ حنا ربانی کھر سے امریکی سفیر کیمرون منٹر اور بھارتی ہائی کمشنر شرت سبھروال نے علیحدہ علیحدہ ملاقاتیں کی ہیں۔ دفتر خارجہ کے مطابق امریکی سفیر کیمرون منٹر کی وزیر خارجہ حنا ربانی کھر سے ملاقات میں دو طرفہ امور خصوصا نیٹو حملے کے بعد کی صورت حال پر تبادلہ خیال کیا گیا ، بھارتی ہائی کمشنر ملاقات میں خطے کی صورت حال اور دو طرفہ دلچسپی کے باہمی امور پر بات چیت کی گئی۔واہ کینٹ…واہ کینٹ میںپولیس نے کالعدم تنظیم سے تعلق رکھنے والے دو دہشت گردوں کو گرفتار کرکے 2 کلاشنکوف اور 4 ہینڈ گرنیڈ برآمد کر لیے ڈی ایس پی راجا طیفور کے مطابق دہشت گردوں کو موٹروے کے قریب سے گرفتار کیا گیا۔ملزمان کا تعلق قبائلی علاقے سے ہے اور وہ سرکاری عمارت کو نشانہ بنانا چاہتے تھے،مشتبہ دہشت گردوں سے 2 کلاشنکوف، 4 ہینڈ گرینیڈ اور200 گولیاں بھی ملی ہیں۔کراچی…رفیق مانگٹ… مقبوضہ کشمیر میں آج صبح برفانی تودے کی زد میں ایک سنیئربھارتی فوجی افسر ہلاک اور سات لاپتہ ہو گئے ، واقعہ سری نگر سے140کلو میٹر(87میل) دور کپواڑہ میں لائن آف کنٹرول کے ساتھ پیش آیا،لاپتہ فوجی جوانوں کی تلاش کیلئے ائیر فورس کی ٹیم حصہ لے رہی ہے ، فوجی ترجمان نے کہا ہے کہ ان کے زندہ یا مردہ ہونے کے متعلق کچھ نہیں کہا جاسکتا ۔مغربی ذرائع ابلاغ کے مطابق مقبوضہ کشمیر میں برفانی تودے سے ایک بھارتی فوجی ہلاک اور 7 لاپتہ ہوگئے۔ برطانوی خبر رساں ادارے کو ایک فوجی ترجما ن نے بتایا کہ آج صبح ایک فوج گشتی ٹیم برفانی تودے کی زد کا شکار ہوئی ۔ ایک سینئر افسر کی لاش کو برآمد کیا گیا ہے ، لاپتہ فوجیوں کی تلاش کے لئے ریسکیو آپریشن شروع کیا گیا ہے ۔ حکام کا کہنا ہے کہ فرکیان گلی کے پیٹرولنگ راستے سے برف کو صاف کرنے کیلئے فوج اور بارڈر سیکورٹی فورس (بی ایس ایف) اہلکاروں کی ایک مشترکہ ٹیم کام کر رہی تھی جیسے فوجی جوان آج صبح پہاڑی علاقے کو صاف کرنے میں مصروف تھے کہ برفانی تودوں میں پھنس گئے۔ ترجمان کے مطابق فوجیوں کی تلاش کے لئے ائیر فورس کی اسپیشل ٹیم کی بھی مدد لی جارہی ہے۔رواں برس کشمیرشدید برفباری کا شکار ہے اور درجہ حرارت منفی 20C تک گر گیا ہے۔اے ایف پی کے مطابق سری نگر میں بھارتی فوجی ترجمان جے ایس برار کا کہنا ہے کہ ہم ان لاپتہ فوجیوں کے زندہ یا مردہ ہونے کے متعلق کچھ بتا نہیں سکتے۔ واقعہ لائن آف کنٹرول کے ساتھ پیش آیا، سرکاری اعدادشمار کے مطابق اس علاقے میں دو دہائیوں میں47ہزار افراد ہلاک کیے جا چکے ہیں۔کراچی…رفیق مانگٹ…بھارت میں سابرمتی سینٹرل جیل کے13پاکستانی قیدیوں کو جے پور لے جایا گیا ،ان کی ملاقات پاکستانی اور بھارتی سفارت خانے کے ارکان سے کرائی جائے گی، کَچھ جیل کے پاکستانی قیدی بھی ان نمائندوں کے سامنے بھارتی جیلو ں میں روا سلوک کو بیان کریں گے۔بھارتی اخبار’ٹائمز آف انڈیا‘ کے مطابق بھارت میں احمد آباد کی سابرمتی سینٹرل جیل کے13پاکستانی قیدیوں کو ایک گروپ میں ایک خصوصی قافلے میں جے پور لے جایا گیا ، جہاں ان کی ملاقات پاکستای اور بھارتی سفارت خانے کے ارکان سے کرائی جائے گی۔ حکام کا کہنا ہے کہ یہ اقدام قیدیوں کی درخواستوں کو سننے کیلئے کیا گیا ہے۔سابرمتی جیل حکام کے مطابق ان قیدیوں میں شاہنواز بھٹی بھی شامل ہے جسے سیکیورٹی فورسز نے2003میں کَچھKutch کے علاقے میں سرحد عبور کرتے ہوئے آر ڈی ایکس فروخت کرنے کے الزام میں گرفتار کیاتھا۔قیدیوں کے اس قافلے کی سیکیورٹی کی ذمہ داری پولیس ہیڈ کوارٹر اور کرائم برانچ کو دی گئی۔ کَچھ جیل کے قیدیوں کو بھی جے پور لائے جانے کا امکان ہے جہاں وہ ان نمائندوں کے سامنے بھارتی جیلوں میں ان سے روا رکھے گئے سلوک اور حالت زار کو بیان کریں گے۔ ایک سینئر ریاستی پولیس اہلکار کے مطابق اس موقع پر دونوں ممالک کے حکام کے درمیان مزید بات چیت بھی ہوگی۔ابوظہبی …پاکستان اور انگلینڈ کی کرکٹ ٹیموں کے درمیان تین میچوں پرمشتمل سیریز کا دوسرا ٹیسٹ میچ بدھ سے شیخ زید کرکٹ اسٹیڈیم ابوظہبی میں شروع ہوگا۔ میچ میں شرکت کے لیے دونوں ٹیمیں ابوظہبی پہنچ چکی ہیں اور میچ کے لیے پریکٹس میں مشغول ہیں۔ پاکستان کو انگلینڈ کے خلاف سیریز میں 1-0 کی برتری حاصل ہے۔پاکستان ٹیم نے پہلے میچ میں انگلینڈ کو 10 وکٹوں سے شکست دی تھی۔ پاکستان ٹیم کے کپتان مصباح الحق نے کہا ہے کہ انکی ٹیم مکمل طور پر فٹ اور بھر پور فارم میں ہے اور انگلینڈ کو دوسرے کرکٹ ٹیسٹ میچ میں بھی شکست دیکر سیریز 2-0 سے اپنے نام کرے گی۔ انہوں نے کہا کہ وہ پہلے میچ میں کامیابی پر بہت خوش ہیں۔ انہوں نے کہا کہ انگلینڈ کے خلاف پہلے میچ میں کامیابی ٹیم کی اجتماعی کوششوں کا نتیجہ ہے اور ٹیم سیریز اپنے نام کرنے کے لیے ایسی ہی حکمت عملی کے تحت دوسرے ٹیسٹ کے لیے میدان میں اتاریں گے۔ دونوں ٹیموں کے درمیان سیریز کا تیسرا اور آخری ٹیسٹ میچ 3 سے 7 فروری کو انٹرنیشنل کرکٹ سٹیڈیم دبئی میں کھیلا جائیگا۔ایڈیلیڈ… آسٹریلیا کے مایہ ناز بلے باز رکی پونٹنگ ٹیسٹ کرکٹ میں 13 ہزار رنز مکمل کرنے والے دنیاکے تیسرے کھلاڑی بن گئے۔ انہوں نے بھارت کے خلاف چوتھے کرکٹ ٹیسٹ کے پہلے روز شاندار بیٹنگ کا مظاہرہ کرتے ہوئے نہ صرف اپنے ٹیسٹ کیرئیر کی 41 ویں سنچری مکمل کی بلکہ وہ ناقابل شکست 137 رنز بناکر ٹیسٹ کیرئیر میں انفرادی طور پر 13 ہزار رنز مکمل کرنے والے دنیا کے تیسرے کھلاڑی بھی بن گئے۔رکی پونٹنگ نے مائیکل کلارک کے ساتھ مل کر چوتھی وکٹ کی شراکت میں 251 قیمتی رنز بنائے اور دونوں آؤٹ نہیں ہوئے۔ اس شاندار پارٹنرشپ سے آسٹریلیا کی بھارت کے خلاف چوتھے کرکٹ ٹیسٹ میں پوزیشن مستحکم ہوگئی۔واضح رہے کہ ٹیسٹ کرکٹ میں سب سے زیادہ رنز بنانے کا عالمی ریکارڈ بھارت کے سچن ٹنڈولکر کے پاس ہے وہ 15432 رنز کے ساتھ پہلے، بھارت کے ہی راہول ڈریوڈ 13262 رنز کے ساتھ دوسرے نمبر پر ہیں۔اسلام آباد… جے یو آئی فے کے سربراہ مولانا فضل الرحمن نے کہاہے کہ اپوزیشن نے قبل از وقت الیکشن کا فارمولا تیار کرلیاہے، یہ معقول ہو تو حکومت کو اس کو ماننے پر مجبور کیاجاسکتا ہے۔ مولانا فضل الرحمن نے اسلام آباد میں میڈیا سے گفت گو میں کہاکہ اپوزیشن معقول فارمولا بنا کر دے گی تو ہی حکومت اسے تسلیم کرے گی ، انہوں نے میمو گیٹ سے متعلق سوالات کا جواب دیتے ہوئے کہاکہ منصوراعجازملک کے اداروں کو لڑانے میں کامیاب رہا ہے، اچھا ہوا کہ وہ پاکستان نہیں آیا، میمو نے سیاسی نظام کو ہلا کر رکھا دیا، یہ ایک پر ہے جس کو پرندہ بنادیاگیا،مولانا فضل الرحمن نے عمران خان سے متعلق سوال پر کہاکہ وہ ایک غیر ضروری عنصر ہیں جو ملک میں جمائما کی تہذیب لانا چاہتے ہیں۔اسلام آباد… سپریم کورٹ نے سرکاری ٹی وی کے سابق میڈیا کوآرڈینیٹر خرم رسول کے مبینہ فراڈ کیس میں وزیراعظم کے موجودہ پرنسپل سیکریٹری، ایف آئی اے کے موجودہ اور سابق سربراہوں کیخلاف مشروط قانونی کارروائی کا حکم دے دیا ہے۔ خرم رسول کے خلاف ایل پی جی کوٹہ میں 53 کروڑ روپے فراڈ الزام کی درخواست پر سپریم کورٹ میں سماعت ہوئی،بنچ کے سربراہ چیف جسٹس افتخارچودھری نے ڈی جی ایف آئی اے کے نہ آنے پر اظہارناراضگی کیا، درخواست گزار وکیل رشید اے رضوی نے بتایاکہ ایف آئی اے نے ایک بار خرم رسول کو پکڑا پھر چھوڑ دیا، اس نے جو چیک دیا جو ڈس آنر ہوگیا،عدالت نے پوچھاکہ سیکریٹری کیبنٹ نرگس سیٹھی نے خرم رسول کیخلاف کیوں شکایت کی، رشید اے رضوی نے کہاکہ نرگس سیٹھی کے برابر والے کمرے میں خرم رسول بیٹھتا تھا اور فراڈ ایک چھت کے نیچے ہوا، وکیل نے کہاکہ پرنسپل سیکریٹری ٹو پی ایم خوشنود لاشاری نے ڈی جی ایف آئی اے ملک اقبال کو فون کرکے خرم رسول کو رہا کرایا،عدالت نے وہاں موجود ایڈیشنل ڈی جی ایف آئی اے کو حکم دیاکہ درخواست گزار کے پاس شہادت ہو تو اس کا بیان رکارڈ کریں ، عدالت نے کہاکہ بیان رکارڈ کرکے ملک اقبال ، خوشنود لاشاری اور سابق ڈی جی ایف آئی اے وسیم احمد کے خلاف قانونی کارروائی کی جائے اور رپورٹ کل عدالت کو پیش کی جائے۔پشاور…پشاور اور مضافات میں آئندہ چوبیس گھنٹوں کے دوران مطلع صاف رہے گا تاہم خنکی میں اضافہ ہوسکتا ہے۔محکمہ موسمیات کے مطابق خیبر پختونخوا کے بالائی علاقوں میں مطلع جزوی طور پر ابرآلود رہنے کا امکان ہے تاہم پشاور سمیت زیریں علاقوں میں موسم صاف، خشک اور سرد رہے گا۔ محکمہ موسمیات کے مطابق مالم جبہ میں چار انچ اور کالام میں اڑھائی انچ برفباری ریکارڈ کی گئی ہے۔ پشاور میں کم سے کم درجہ حرارت دو سینٹی گریڈ اور ہوا میں نمی کا تناسب 84 فیصد رہا۔کراچی… صوبائی وزیر اطلاعات سندھ شازیہ مری کا کہناہے کہ سندھ حکومت تمام اتحادیوں کو ساتھ لے کر چل رہی ہے ۔وزیر اعلیٰ سندھ تمام معاملات پر اتفاق رائے کو ترجیح دیتے ہیں ۔اپنے ایک بیان میں شازیہ مری نے کہا کہ سندھ اسمبلی میں آنے والے تمام معاملات قانون سازی اور اتفاق رائے سے منظور کئے گئے ، چند بے چین لوگ سندھ میں اتحاد کے جذبے اور مفاہمت کے عمل سے خوفزدہ ہیں۔شازیہ مری نے کہا کہ مشرف کی باقیات آج تبدیلی کا جھوٹا لیبل لگاکر گھوم رہی ہیں شازیہ مری نے کہا کہ سندھ حکومت تمام اتحادیوں کو ساتھ لے کر چل رہی ہے اور وزیر اعلیٰ سندھ تمام معاملات میں اتفاق رائے کو ترجیح دیتے ہیں۔پشاور…واپڈا کی مجوزہ نجکاری کے خلاف پشاور میں پیسکوملازمین نے ہیڈکوارٹر کو تالے لگادیئے گئے،ملازمین نے احتجاجی مظاہرہ بھی کیا۔پشاور میں پیسکو ملازمین کا احتجاج آج دوسرے روز بھی جاری رہا۔ ملازمین نے پیسکو ہیڈکوارٹر کو تالے لگادیئے اوراحتجاجی مظاہرہ کیا۔ مظاہرین کا مطالبہ تھا کہ واپڈا کی نجکاری کا فیصلہ واپس لیا جائے اور چیف ایگزیکٹو کا نتخاب سیاسی بنیادوں پر نہ کیا جائے۔ مظاہرین نے حکومت کے خلاف نعرے بازی کی۔ مظاہرین کا کہناتھا کہ واپڈا میں سیاسی مداخلت کے باعث بجلی کی لوڈشیڈنگ اور ٹیرف میں اضافے جیسے مسائل بڑھ رہے ہیں۔ اگر حکومت نے مطالبات تسلیم نہ کئے تو بجلی کی سپلائی معطل کردی جائے گی۔نیویارک…این جی ٹی…امریکی ریاست Colorado میں بر ف سے مجسمے تر اشنے کی عالمی چیمپئن شپ کا آ غا ز ہوگیا ہے ۔ اس مقابلے میں دنیا بھر سے بر ف سے مجسمہ سازی کے ماہر فنکار وں کی پندرہ ٹیمیںحصہ لے رہی ہیں جنہوں نے بر ف کے وزنی بلا کس سے خو بصورت بر فیلے شا ہکار تر اشنے کی تیاریا ں شرو ع کر دی ہیں ۔ ماہر فنکار مختلف اوزار اور اپنی مہارت کے ذریعے سفید برف کو خو بصورت فن پاروں میں بدلنے میں مصروف ہیں جن کی نما ئش پانچ فر وری تک جا ری رہے گی۔لاہور… پنجاب کے وزیر قانون رانا ثناء اللہ نے کہا ہے کہ الیکشن کمیشن مصلحت کا شکار ہے اور وفاقی حکومت کی چال چل رہا ہے۔ پنجاب اسمبلی کے باہر میڈیا سے گفت گو کرتے ہوئے رانا ثناء اللہ کا کہنا تھا کہ الیکشن کمیشن جیسے ادارے کے سربراہ کو پریس کانفرنس کرنا زیب نہیں دیتا،ایسا کرنا ان کے آئینی اختیار سے باہر ہے۔ ان کا کہنا تھا کہ میمو گیٹ کیس میں گواہی دینے کیلئے منصور اعجاز کا نہ آنا ثابت کرتا ہے کہ دال میں کچھ کالا ہے، اصغر خان کیس سے فرق نہیں پڑتا ،ان کے ہاتھ صاف ہیں۔ رانا ثناء نے بتایا کہ ادویات سے اموات کے معاملے کی انکوائری مکمل ہو چکی ہے ،حکومت اپوزیشن کو ترقیاتی فنڈز دینا چاہتی ہے مگر من پسند افراد کو ٹھیکے نہیں دینگے۔لندن…این جی ٹی… برطا نیہ کی ایک کارساز کمپنی نے دنیا کی سب سے چھو ٹی کا ر کی تیار ی شر وع کر دی ہے ۔ سو کلو گرام سے بھی کم وزن کی یہ کار دیکھنے میں تویہ بچوں کی کھلونا گا ڑی لگتی ہے لیکن یہ مکمل طور پر اصلی گا ڑ ی ہے جو تیس سے پچا س میل فی گھنٹہ کی رفتار سے دو ڑ بھی سکتی ہے ۔ کھلو نا لگنے والی اس گا ڑی کی قیمت کھلونو ں جیسی نہیں بلکہ اسے خر یدنے کے لیے آپ کوپورے دس ہز ار ڈالر دینے ہو ںگے ۔لاہور… پنجاب اسمبلی میں تعلیمی اداروں میں قابل اعتراض میوزیکل کنسرٹ پرفوری طورپرپابندی عائد کرنے کی قرارداد متفقہ طورپرمنظور کرلی گئی ہے۔ میوزیکل کنسرٹ پر فوری طورپرپابندی عائد کرنے کی قرارداداپوزیشن رکن سیمل کامران نے پیش کی۔ ایوان نے قرارداد متفقہ طورپرمنظورکرلی۔ واضح رہے کہ ایک نجی کالج کیمیوزیکل پروگرام میں دھکم پیل کے باعث تین طالبات جاں بحق ہوگئی تھیں۔کراچی… سپریم کورٹ نے کراچی میں نوگوایریاز سے متعلق ایم کیوایم حقیقی کے چیئرمین آفاق احمد کی توہین عدالت کی درخواست کو چیف جسٹس سندھ ہائی کورٹ کو بھجوادیا ہے۔ آفاق احمد نے کراچی بدامنی کیس میں سپریم کورٹ کے عبوری حکم سے متعلق توہین عدالت کی ایک درخواست دائر کی ہے ، اس میں موقف اختیارکیاگیاہے کہ کراچی میں نوگوایریاز بدستور قائم ہیں جو عدالتی حکم کی خلاف ورزی ہے، چیف جسٹس افتخارچودھری کی سربراہی میں تین رکنی بنچ نے آفاق احمد کی درخواست پر سماعت کی ، چیف جسٹس نے کہاکہ عدالت نے حتمی فیصلہ نہیں دیا تھا، توہین تو اس فیصلہ کی ہوتی ہے جو حتمی ہو، چیف جسٹس سندھ ہائی کورٹ ، عملدرآمد کی نگرانی کررہے ہیں، یہ درخواست انہیں بھیج دیتے ہیں،اس پر آفاق احمد نے اختلاف نہ کیا ، عدالت نے حکم میں معاملہ صوبائی چیف جسٹس کو بھیجتے ہوئے کہاکہ ابھی توہین عدالت کی کارروائی نہیں ہوسکتی، چیف جسٹس سندھ ، اس درخواست کا جائزہ لیں، پھر بھی درخواست گزار مطمئن نہ ہو تو اس پر اپیل کرسکتے ہیں۔اسلام آباد… وزیر داخلہ رحمن ملک میمو تحقیقاتی کمیشن میں پیش ہو گئے ہیں۔ آج ہونے والی سماعت میں وقفہ ہونے سے قبل میموگیٹ کمیشن نے منصوراعجاز سے متعلق بیان بازی کرنے پر وزیرداخلہ رحمان ملک کو بلایا تھا جبکہ مقدمہ کے دیگر درخواست گزاروں نے منصوراعجاز کا بیان بیرون ملک کرنے کی حمایت کی ہے۔ وقفے سے قبل ہونے والی سماعت میں منصوراعجازکے وکیل اکرم شیخ نے کہاکہ ان کے موکل کو دھمکیاں دی جارہی ہیں.سیکیورٹی انتظامات پر فوکل پرسن فوج کا ہونا چاہیے تھا ، منصوراعجازآئے تو ان کے پاس موجود شواہد 10 منٹ میں ضائع کئے جانے کا امکان ہے،وزیراعظم اور وزیرداخلہ کے بیانات منصوراعجاز کے آنے میں رکاوٹ ہیں۔ جسٹس فائزعیسی نے کہاکہ کمیشن کی کارروائی جاری ہے تو پھر ہر کوئی کیوں تبصرہ کررہا ہے، جسٹس فائز عیسی نے کہاکہ دنیا بھر میں انکوائری ہوتی ہے ، ہمارے ہاں اسے تماشا بنایاجاتا ہے، ہم منصور اعجازکی سیکیورٹی یقینی بنانا چاہتے ہیں.کسی کو کمیشن احکامات پسند نہیں تو اس کیلئے فورم موجود ہے۔ ایک درخواست گزار بیرسٹر ظفراللہ نے منصوراعجاز کا بیرون ملک بیان کرنے کی مخالفت کی اور کہاکہ آئی ایس آئی چیف کے بیان میں کہاگیاکہ منصوراعجاز نے سچ کہا، کمیشن دوسروں کی گواہی لے لے۔اسلام آباد… سپریم کورٹ نے بیرون ملک مقیم پاکستانیوں کو ووٹ کا حق دینے کے معاملے میں دیگر ممالک کے تجربات پر مبنی جائزہ رپورٹ طلب کرلی ہے،جسٹس خلجی عارف نے ریمارکس دیئے ہیں کہ ووٹ کا صحیح استعمال ہو تو ملک کی تقدیر بدل سکتی ہے۔ چیف جسٹس افتخارچودھری کی سربراہی میں سپریم کورٹ کے چار رکنی خصوصی بنچ نے اوورسیز پاکستانیوں کو ووٹ کا حق دینے سے متعلق عمران خان کی پٹیشن پر سماعت کی، الیکشن کمیشن کے جائنٹ سیکریٹری نے عدالت کو بتایاکہ اوورسیز کو ووٹ حق دینے میں بہت مسائل درپیش ہیں،اس پر اخراجات بھی بہت آئیں گے، ملک میں ایک ووٹ کے اندراج پر 2 ڈالر خرچ آتا ہے جبکہ اوورسیز کے ایک ووٹ پر خرچ 30 ڈالر تک ہوگا، چیف جسٹس نے کہاکہ آئین کے تحت ووٹرلسٹوں کی سالانہ تیاری کیلئے الیکشن کمیشن پابند ہے، اوور سیز کو ووٹ کا آئیڈیا اچھا ہے لیکن دیکھنا یہ ہوگا کہ اس کی وجہ سے سارا انتخابی عمل متاثر نہ ہوجائے ، جسٹس خلجی عارف نے کہاکہ لوگوں کو ووٹ کی طاقت کا احساس ہی نہیں ہے، بعد میں عدالت نے دیگر ممالک کے تجربات سے متعلق جائزہ رپورٹ طلب کرتے ہوئے سماعت 6 فروری تک ملتوی کردی۔لاہور… لاہور کے پنجاب انسٹی ٹیوٹ آف کارڈیالوجی کی ادویات کے ری ایکشن سے اموات کا سلسلہ تھما نہیں، آج بھی پراسرار بیماری میں مبتلا دو مریض دم توڑ گئے۔ محکمہ صحت کی ہدایات کے باوجود مریضوں کو پی آئی سی سے متبادل ادویات نہ ملیں اور انہیں مایوس ، پریشان گھروں کو لوٹنا پڑا۔ پی آئی سی کی ادویات کے استعمال سے جاں بحق ہونے والوں میں وہ افراد شامل ہیں جو پی آئی سی میں زیرعلاج رہے یا یہاں سے ادویات لیتے رہے۔ غیرسرکاری اعدادوشمار کے مطابق اب تک اس بیماری کے ہاتھوں پچاس سے زائد افراد لقمہ اجل بن چکے ہیں۔ صوبائی سیکریٹری صحت نے اموات کی تعداد بتیس بتائی ہے جبکہ سروسز اسپتال کے سربراہ کے مطابق صرف ان کے اسپتال میں اس مرض سے مرنے والوں کی تعداد چھتیس ہوچکی ہے۔ حکومت پنجاب کی طرف سے اس بیماری کے مریضوں کو متبادل ادویات فراہم کرنے کیلیے پی آئی سی میں ہیلپ لائن اورکاؤنٹر قائم کیے گئے ہیں ،تاہم حکومتی اعلان پر جب مریض وہاں گئے تو ان سے پرانی ادویات لے لیں مگر متبادل ادویات دینے کے بجائے انہیں بازار سے خریدنے کی ہدایت کی،،انتظامیہ کے اس رویے پر مریضوں نے شدید احتجاج کیا اور نعرے بازی کی۔ پراسرار بیماری سے ہلاکتوں پر مقامی وکیل نے سیشن کورٹ میں سیکرٹری ہیلتھ ،ایم ایس پی آئی سی اورفارمیسی حکام کیخلاف اندراج مقدمہ کی درخواست دے دی ہے۔اسلام آباد…میمو گیٹ تحقیقاتی کمیشن نے رحمان کو ملک کو منصور اعجاز کے وکیل اکرم شیخ سے مل کر منصور اعجاز کی سیکیورٹی کے حوالے سے معاملات طے کرنے کا کہا ہے ۔اس کے لئے کمیشن نے اپنی کارروائی میںآ دھے گھنٹے کا وقفہ دیا ہے۔میمو کمیشن کااسلام آبادہائی کورٹ میں اجلاس میں ہوا۔کمیشن نے رحمان ملک کو کہا کہ اگرکسی اورملک کاوزیرآپ کیباریمیں ایساکہتاتوکیاآپ وہاں جاتے،رحمان ملک نے بیان کہا کہ میں نے آئی جی کوکہاکہ اکرم شیخ سے ملیں،مکمل سیکیورٹی دینے کوتیارہیں،مکمل بٹالین مانگیں تواس پرکیاکہاجائے،جس پر جسٹس فائزعیسی نے کہا کہ کمیشن کے آرڈرمیں کہیں بٹالین کالفظ شامل نہیں،منصوراعجازکی سیکیورٹی پر5فوجی لگ جائیں توکوئی حرج نہیں۔رحمان ملک نے کہا کہ عدالت جوبھی ہدایات دیاسے پوراکیاجائیگا،منصورکے آنے سے لے کرجانے تک سیکیورٹی یقینی بنائی جائیگی،رحمان ملک نے کہا کہ منصوراعجاز نے تو کہاکہ اسے پھنسا کر لایاجارہا ہے،جسٹس فائزہ عیسیٰ نے کہا کہ میڈیاپربیانات دیتے ہوئے احتیاط کریں۔رحمان ملک نے کہا کہ اکرم شیخ ہمارے ساتھ سیکیورٹی معاملات طے کریں تولاگوکرنے کی ذمے داری دونگا،منصوراعجازجہاں بھی کمیشن کے سامنے پیش ہوناچاہیں مکمل سیکیورٹی دینگے۔اس پر عدالت نے چاڑھے چار بجے تک کا وقت دینے ہوئے کارروائی روک دی اور رحمان ملک کو اکرم شیخ کے ساتھ مل سیکیورٹی معاملات طے کرنے اکرم شیخ کو ہدایت کی کہ وہ منصوراعجاز سے رابطہ کرکے اسے بیان ریکارڈ کرانے کی بات کریں۔کراچی…منصوراعجاز نے پاکستان آنے کے لئے نئی شرائط عائد کردی ہیں اوراپنی لیگل ٹیم کوپیغام پہنچادیا ہے، ۔منصوراعجازکا کہنا ہے کہ پیپلزپارٹی اوراتحادیوں کاکوئی شخص سیکیورٹی میں شامل نہیں ہوناچاہیے،منصور اعجاز نے اپنے پیغام میں کہا ہے کہ اگرپیپلزپارٹی اوراتحادی سیکیورٹی میں شامل ہوئے تومیں نہیں آوٴں گا۔دوسری جانب رحمان ملک نے تحقیقاتی کمیشن کے سامنے کہا کہ ہم منصوراعجازکو مکمل سیکیورٹی فراہم کریں گے اوراس کا نام ای سی ایل میں نہیں ڈالا جائے گا۔کراچی…منصوراعجا زنے ایک بار پھر پاکستان آنے سے انکار کردیا ہے، منصور اعجاز نے اپنی ای میل کے ذریعے اپنے وکیل اکرم شیخ کو اپنے فیصلے سے آگاہ کیا۔منصورشیخ کے وکیل اکرم شیخ نے میمو تحقیقاتی کمیشن کے بیان دیا کہ منصور اعجازاور رحمان ملک میں اعتماد کا فقدان ہے، اوراس نے پاکستان آنے سے انکار کردیا ہے۔اکرم شیخ نے منصور اعجاز کے جواب کی ای میل کا پرنٹ کمیشن کے حوالے کیا۔اس سے قبل منصوراعجاز نے پاکستان آنے کے لئے نئی شرائط عائد کرتے ہوئے کہا تھا کہ پیپلزپارٹی اوراتحادیوں کاکوئی شخص سیکیورٹی میں شامل نہیں ہوناچاہیے،منصور اعجاز نے اپنے پیغام میں کہا تھا کہ اگرپیپلزپارٹی اوراتحادی سیکیورٹی میں شامل ہوئے تونہیں آوٴں گا۔وفاقی وزیرداخلہ رحمان ملک نے کمیشن کے روبرو یہ کہا تھا کہ وہ منصوراعجا زکو مکمل سیکیورٹی فراہم کریں اوراس کا نام ای سی ایل میں شامل نہیں کیا جائے گا،رحمان ملک کا کہنا تھا کہ منصوراعجازجہاں بھی کمیشن کے سامنے پیش ہوناچاہیں مکمل سیکیورٹی دینگے۔کراچی…پی آئی اے نے آپریشنل وجوہات کی بناپرآج شام کراچی سے آپریٹ ہونے والی اسلام آباد اور پشاور کیلئے اپنی دو پروازیں منسوخ کردیں، جبکہ ملتان کی پرواز کئی گھنٹے تاخیر کا شکار ہے۔ ایرلائن ذرائع کے مطابق منسوخ کی جانے والی پروازوں میں کراچی سے شام 5 بجے پشاور روانہ ہونے والی پرواز پی کے 350 اور شام 7 بجے اسلام آباد کیلئے روانہ ہونے والی پرواز پی کے 370 شامل ہیں ، پی آئی اے ذرائع کے مطابق طیارہ دستیاب نہ ہونے کی وجہ سے پی آئی اے کی ملتان پرواز پی کے 330 اب شام ساڑھے 6 بجے کی بجائے رات 9بجکر45 منٹ پر متوقع ہے۔اسلام آباد…صدر آصف علی زرداری دو روزہ دورہ میانمر پر آج صبح ینگون روانہ ہوگئے۔صدرمملکت دو روزہ مصروفیات میں انسانی حقوق کی جدوجہد پر نوبل انعام حاصل کرنے والی راہنماآنگ سان سوچی سے ملاقات کریں گے اوراپنے دورے سے واپسی پرآخری مغل بادشاہ بہادر شاہ ظفرکے مزار پربھی حاضری دینگے۔لاہور…لاہور میں ربیع الاول کا چاند نظر آگیا ،کل یکم ربیع الاول1433ہوگی،تاہم چاند کی رویت کا حتمی اعلان مرکزی رویت ہلال کمیٹی کرے گی جس کا اجلاس چیئر مین کمیٹی مفتی منیب الرحمان کی زیر صدارت کراچی میں جاری ہے۔کراچی…سندھ ہائی کورٹ نے ضلع نوشہروفیروزمیں نئی حلقہ بندی کے لئے دائردرخواست پرالیکشن کمیشن، وفاقی اور صوبائی حکومتوں اور صوبائی محکمہ مالیات کو نوٹس جاری کردیئے ہیں۔ درخواست میں الیکشن کمیشن کے اِس اعلان کووجہ تحریک بنایا گیاہے کہ 2013 کے عام انتخابات پراِنہی حلقہ بندیوں کی بنیاد پر ہونگے جبکہ نئی مردم شماری2013 کے اواخرمیں ہوگی۔ درخواست گزار کا کہنا ہے ضلع نوشہرو فیروز میں حلقہ بندی 1998 کی مردم شماری کی بنیاد پر کی گئی تھی لیکن اِس کے بعد آبادی میں کافی اضافہ ہوا ہے اور1998میں بنائے گئے قومی اورصوبائی اسمبلی کے حلقوں میں2012کے انتخابی فہرستوں کی بنیادپرانتخابات کاانعقادقانون کے مطابق نہیں ہوگا۔درخواست میں مرکزی اور صوبائی الیکشن کمیشن، مرکزی اور صوبائی حکومتوں اور صوبائی محکمہ ریوینیو اور دیگر کو فریق بنایا گیا ہے۔لاہور…چین کے سفیر لیو جین کا کہنا ہے کہ خطے میں امن ، استحکام اورترقی چین کی خارجہ پالیسی کا اہم حصہ ہے، پاکستان سے دوستی کا لازوال رشتہ ہے جسے مزید مضبوط بنائیں گے۔لاہور میں نجی یونیورسٹی کی تقریب میں شرکت کے بعد میڈیا سے گفتگو کرتے ہوئے چین کے سفیر نے کہا کہ پاکستان برادر ملک ہے، اس سے دوستی پائیدار بنیادوں پر استوار ہیں۔ ان کا کہناتھاکہ لاہورپاکستان کا اہم شہرہے اور وہ اکثر یہاں آتے رہتے ہیں، گذشتہ سال پاک چین دوستی کی 60 ویں سالگرہ منائی گئی تھی۔ لیو جین نے کہا وہ پاکستان کے اندرونی معاملات پر کچھ نہیں کہیں گے تاہم اُنہیں امید ہے کہ پاک امریکہ تعلقات بہتر ہو جائیں گے اور ان میں استحکام پیدا ہوگا۔اسلام آباد…میمو تحقیقاتی کمیشن نے منصوراعجاز کو کمیشن کے سامنے اپنا ریکارڈ کرانے کیلئے نوفروری کو پیش ہونے کا آخری موقع دے دیا ہے،کمیشن کاکہنا ہے کہ منصوراعجاز کی سیکیورٹی خدشات کو دور کرینگے،سپریم کورٹ نے کہا تو منصوراعجاز کابیان ریکارڈ کرنے باہرجائیں گے۔آج سہ پہر جب آدھے گھنٹے کے وقفے کے بعد جب کمیشن کی کارروائی دوبارہ شروع ہوئی تو منصوراعجاز کے وکیل اکرم شیخ نے بیان دیا کہ منصوراعجازسے رابطہ نہیں ہوسکا،اس موقع پر انہوں نے استدعا کی کہ میموکمیشن کی کارروائی8فروری تک ملتوی کی جائے، میں عمرے پرجارہاہوں اس لئے 2سے7فروری تک نہیں ہوں گا۔حسین حقانی نے کہا کہ منصوراعجازنے جس بنیادپرنہ آنی کافیصلہ کیااب وہ وجہ ہی ختم ہوگئی،کارروائی ملتوی کرتے ہوئے اس نکتے کوبھی مدنظررکھاجائے،منصوراعجاز کانہ آنا کمیشن کی توہین ہیم ان کا بیان قلمبند کرانے کا حق ختم کیا جائے۔جسٹس فائزہ عیسی نے کہا کہ جب منصوراعجاز کا پاکستان آنے کاموڈنہیں تو ہم کیوں بھاگے جائیں،تاہم سپریم کورٹنے نے کہا تو اس کابیان ریکارڈ کرنے بیرون ملک جاسکتے ہیں۔جسٹس فائزہ عیسی نے مزید کہا کہفریقین کے وکلاکے میڈیاپرآنے پرپابندی لگاسکتے ہیں،جس پر اکرم شیخ نے کہا کہ پابندی عائدکی گئی توکیس سے متعلق کہیں بھی میڈیاپربات نہیں کروں گا جبکہ زاہد بخاری کاکہنا تھاکہ ایسی پابندی لگائی جائے کہ وکلاکسی اندازمیں بھی میڈیاسے بات نہ کریں۔اسلام آباد…وزیراعظم سید یوسف رضا گیلانی نے پیپلزپارٹی کے پارٹی اورپارلیمانی رہ نماوٴں کا اہم مشاورتی اجلاس آج شام کو وزیراعظم ہاوٴس میں طلب کرلیاہے۔ پارٹی ذرائع کے مطابق وزیراعظم ہاوٴس میں ہونے والے اجلاس میں وزیراعظم اپنے دورہ سوئٹزر لینڈ سے متعلق پارٹی رہ نماوٴں کو اعتماد میں لیں گے۔ذرائع کا کہناہے کہ اجلاس میں ملک کی مجموعی سیاسی صورت حال،میموگیٹ اسکینڈل اور آئندہ انتخابات کے قبل ازوقت انعقاد کے معاملات پر مشاورت کی جائے گی۔ قبل ازوقت انتخابات کے حوالے سے بعض سیاسی جماعتوں کے مشوروں اور مطالبات پرمختلف آپشنزبھی زیرغورلائے جانے کاامکا ن ہے۔لاہور…لاہور میں ربیع الاول کا چاند نظر آگیا ،کل یکم ربیع الاول1433ہوگی،تاہم چاند کی رویت کا حتمی اعلان مرکزی رویت ہلال کمیٹی کرے گی جس کا اجلاس چیئر مین کمیٹی مفتی منیب الرحمان کی زیر صدارت کراچی میں جاری ہے۔ایبٹ آباد…قومی خواتین سینئر اسکواش چمپئن شپ 27سے29جنوری تک ایبٹ آباد میں منعقد ہو رہی ہے۔ چمپئن شپ میں ملک بھر سے ٹاپ 16خواتین کھلاڑی حصہ لیں گی۔خیبر پختونخوااسکواش ایسوسی ایشن کے سیکریٹری اور سابق ورلڈ چیمپئین قمر زمان نے کہاکہ ایبٹ آباد میں منعقد ہونے والے قومی سطح کے اس ایونٹ کیلئے تمام ترتیاریاں پہلے سے مکمل کردی گئی ہیں۔ جبکہ تمام کھلاڑیوں نے چیمپئین شپ میں شرکت کرنے کی تصدیق بھی کردی ہے۔انہوں نے کہاکہ خیبر پختونخواکراٹے ایسوسی ایشن کے کلینڈر کے مطابق اس ایونٹ کو ایبٹ آباد میں منعقدکرنے کامقصد صوبہ میں اسکواش کوفروغ دینا اور کھلاڑیوں کو ایک صحت مند ماحول فراہم کرنا ہے۔پشاور…پشاور سے ملنے والے راولپنڈی کے 6طلبا و طالبات نے پولیس کو بیان ریکارڈ کرایا ہے کہ وہ اسکول انتظامیہ کے رویے کے خلاف اپنی مرضی سے گھر چھوڑ کر گئے۔ذرائع کا کہنا ہے کہ طلبہ نے اپنے بیان میں موقف اختیار کیا ہے کہ انہوں نے والدین کو بتایا تھا کہ اسکول میں مار پیٹ کی جاتی ہے، اسکول کا مالک یاسر پولیس اہلکار ہے وہ دھمکیاں دیتا تھا۔ طلبہ کا کہنا ہے کہ گھر چھوڑنے کا آئیڈیا ابوبکر کا تھا، وہ پہلے ایبٹ آباد، پھر ٹوپی اور بعد میں پشاور گئے۔ ان کے پاس کل 4500 روپے تھے، دو دن رشتہ داروں اور دوستوں کے یہاں بھی ٹھہرے۔اسلام آباد…وزیراعظم یوسف رضاگیلانی نے سید فرخ علی شاہ کی بطور ممبر نپیرا پنجاب نامزدگی واپس لینے کی منظوری دیدی ہے۔ترجمان وزیراعظم ہاوٴس کے مطابق نامزدگی پنجاب حکومت کی درخواست پر واپس لی گئی ہے۔ فرخ علی شاہ کی بطور ممبر نیپرا نامزدگی پنجاب حکومت کے مسلسل اصرار پر ہی کی گئی تھی۔ترجمان کا کہناہے کہ فرخ شاہ کی نامزدگی پرمیڈیامیں خبریں شائع ہوئیں کہ وہ نیب کے زیرتفتیش ہیں۔اوراب پنجاب حکومت کی درخواست پر ان کی نامزدگی واپس لی گئی ہے۔اسلام آباد…قائد حزب اختلاف چودھری نثارنے کہاہے کہ وہ سپریم کورٹ سے توقع رکھتے ہیں کہ اگر سیاسی مطالبے پر آئی ایس آئی کا 23 سالہ پرانا کیس کھولاجاسکتاہے توموجودہ اورپرویزمشرف کے دورمیں آئی ایس آئی کے رول کی بھی تحقیقات ہونی چاہئیں۔ قومی اسمبلی میں قائد حزب اختلاف چودھری نثار علی خان نے پاکستان فرسٹ نامی گروپ کی پریس کانفرنس پر اپنے رد عمل میں کہاہے کہ پرویزمشرف کی باقیات جمہوریت کا درس دینے کی بجائے اپنے سابق کردار پر قوم سے معافی مانگے۔ان کاکہناہے کہ پرویزمشرف کے ہم نوا اور ہم رکاب اپنے گروپ کا نام مشرف فرسٹ رکھیں۔ چودھری نثارعلی خان کاکہناہے کہ عمران خان یہ تاثرچھوڑدیں کہ سپریم کورٹ ان کی جیب میں ہے۔اسلام آباد…ججوں کے تقرر کی پارلیمانی کمیٹی کا اجلاس 30 جنوری کو طلب کر لیا گیا ہے، جس میں لاہور اور سندھ ہائی کورٹ کے 8 ایڈیشنل ججوں کومستقل کرنے پرغورکیاجائیگا۔ کمیٹی جوڈیشل کمیشن کی جانب سے بھیجے گئے ہائی کورٹس کے 8 ایڈیشنل ججوں کو مستقل کرنے کی تجویزپرغورکریگی۔ جوڈیشل کمیشن کی جانب سے لاہور ہائی کورٹ کے 4 ایڈیشنل ججز جسٹس یاور علی، جسٹس مامون رشید شیخ، جسٹس فرخ عرفان خان اور جسٹس سید مظہر علی اکبر نقوی کے نام مستقل کرنے کیلئے پارلیمانی کمیٹی کوبھیجے گئے ہیں۔سندھ ہائی کورٹ کے 4 ایڈیشنل ججز جسٹس نثار شیخ، جسٹس محمد تسنیم، جسٹس سید حسین اظہر رضوی اور جسٹس ڈاکٹر محمد علی مظہر کوبھی مستقل کرنے کیلئے ان کے نام پارلیمانی کمیٹی کوبھیجے گئے ہیں۔کوئٹہ…کوئٹہ سمیت بلوچستان میں اگلے چوبیس گھنٹوں کے دوران مزیدبارش اوربرف باری جبکہ کراچی سمیت سندھ کی ساحلی پٹی پرآج رات ہلکی بارش کاامکان ہے۔کالام منفی 15 ڈگری سنٹی گریڈکے ساتھ سردترین مقام رہا۔بالائی علاقے بددستور شدید سردی کی لپیٹ میں ہیں۔جب کہ اگلے چوبیس گھنٹوں میں کشمیر اور گلگت بلتستان کے بعض مقامات پر بھی ہلکی بارش اور پہاڑوں پر ہلکی برف باری کی توقع ہے،مالم جبہ میں چارانچ ، کالام میں دوانچ برف باری ہوئی جبکہ اورماڑامیں سب سے زیادہ پندرہ ملی میٹربارش ہوئی۔پارا چنار ، اسکردو میں درجہ حرارت منفی 12 ڈگری ، ہنزہ منفی 10 ، استور ،دیر منفی 9 ، گوپس منفی 8 ،کوئٹہ منفی 6 جبکہ مری کادرجہ حرارت منفی دوڈگری سنٹی گریڈرہا۔اسلام آبادکادرجہ حرارت ایک ڈگری ، پشاور 2 ، لاہور 4 اورکراچی کابارہ ڈگری سنٹی گریڈرہا۔اسلام آباد…سپریم کورٹ نے ایم کیو ایم حقیقی کے رہ نما آفاق احمد کی نو گو ایریاز ختم کرنے سے متعلق درخواست چیف جسٹس سندھ ہائی کورٹ کو بھیج دی ہے۔ آفاق احمد کا کہنا ہے کہ کراچی کو اسلحہ سے پاک کرنے اورقیام امن کیلئے اگرانہیں الطاف حسین سے ملناپڑاتووہ ملیں گے۔آفاق احمد سپریم کورٹ میں پیشی کے بعد میڈیا سے گفتگو کر رہے تھے۔ ان کا کہنا تھا کہ پولیس کی رپورٹوں کے مطابق گزشتہ سال کے آخری چار ماہ میں چھ ہزار سے زائد لوگ کراچی میں قتل کئے گئے۔انہوں نے کہاکہ سندھ حکومت نے این آر او کے تحت ختم کئے جانیوالے تین ہزار سے زائد مقدمات کی فائلیں گم کر دی ہیں،اور حکومت کی سرپرستی میں ابھی تک نو گو ایریاز موجود ہیں ۔انہوں نے کہاکہ عدلیہ واحد ادارہ ہے جو کراچی کا امن بحال کرا سکتی ہے۔دبئی… پاکستان اور انگلینڈ کے درمیان ٹیسٹ سیریز کا دوسرا میچ کل سے شروع ہو رہا ہے،پہلے ٹیسٹ میں پاکستان کے ہاتھوں بدترین شکست انگلش ٹیم سے بھلائے نہیں بھول رہی، سعید اجمل کے ہاتھوں پٹنے والی ٹیم نے ابوظہبی ٹیسٹ سے پہلے پریکٹس میں مقامی اسپنرز کی خدمات بھی لیں۔پاکستان اور انگلینڈ کے درمیان سیریز کا دوسراٹیسٹ کل سے ابوظہبی میں شروع ہوگا،پہلے ٹیسٹ میں انگلش ٹیم کی وکٹیں اڑانے والے سعید اجمل کا ہّوا انگلش بلے بازوں سے ایسا چمٹا کہ ابوظہبی میں خصوصی پریکٹس کے دوران انہوں نے مقامی اسپنرز کو بھی دعوت دے ڈالی،سعید اجمل سے ڈرے ہوئے انگلش کھلاڑی پریکٹس کے دوران زیادہ تر آف اسپن کرانے کی درخواست کرتے رہے۔پاکستانی ٹیم نے بھی جیت کا سلسلہ برقرار رکھنے کیلئے بھرپور پریکٹس کی۔ دوسری طرف پاکستانی نوجوان فاسٹ بولر محمد طلحہ کمر کی تکلیف کا شکار ہوکر سیریز سے ہو گئے ہیں باہر۔ لیکن ان کے بدلے ابھی کسی کھلاڑی کا نام سامنے نہیں آیا۔ ذرائع کے مطابق اسد شفیق کی جگہ عمر اکمل بھی ٹیم کا حصہ بن سکتے ہیں۔لاہور…تعلیمی اداروں میں میوزیکل کنسرٹس کے بارے میں پنجاب اسمبلی کی متفقہ قرارداد تو منظورہوگئی مگر بعد میں ارکان اسمبلی اس پر بھی اختلافات کا شکار ہوگئے ہیں اور انہوں نے متضاد بیانات دینا شروع کردیئے ہیں، کئی ارکان کا کہناہے کہ وہ قرارداد کی منظوری کے وقت ایوان میں نہیں تھے۔پیپلرپارٹی کی رکن ساجدہ میر کا کہنا ہے کہ جب قرارداد منظورہوئی تووہ ایوان میں موجود نہیں تھیں، اس قرارداد کیخلاف نئی قرارادا لے کرآئیں گی کیونکہ نوجوان نسل کو تفریح کے مواقع سے محروم نہیں کیا جاسکتا۔ رکن پنجاب اسمبلی فائزہ ملک کا کہنا ہے کہ تفریح کے مواقع طلبا اورطالبات کا بھی حق ہیں۔ مسلم لیگ کی رکن ثمینہ خاورحیات کا کہنا ہے کہ وہ بھی بھی اس قرارداد کے خلاف ہیں مگرپارٹی پالیسی کے ہاتھوں مجبورہیں اس لیے نئی قرارداد نہیں لاسکتیں۔ وزیر خوراک پنجاب چودھری عبدالغفور تو یہ کہتے ہیں کہ کسی ایسے قابل اعتراض کنسرٹ کی اجازت نہیں دی جو اسلام اور دوقومی نظریہ کے خلاف ہو۔پاکستان اسلام کے نام پر بناتھا،گانے بجانے کے لئے نہیں۔کراچی… ڈائریکٹر شرمین عبید چنائے کی مختصر دستاویزی فلم سیونگ فیس کو آسکر ایوارڈز کے لئے نامزد کرلیا گیا ہے۔ڈائریکٹر شرمین عبید چنائے کی اس دستاویزی فلم کا موضوع ایک ایسا پلاسٹک سرجن ہے جو تیزاب سے جھلس جانے والی خواتین کا علاج کرتا ہے۔شرمین عبید اس آسکر نامزدگی سے قبل اپنی ایک اور دستاویزی فلم پاکستان طالبان جنریشن کے لئے بین الااقوامی ایمی ایوارڈ بھی حاصل کرچکی ہیں۔واشنگٹن …اگر آپ کو سڑ ک پر ایک دیو ہیکل جو تا چلتا پھر تا نظر آئے تو کیسا لگے گا؟ امریکہ میں ایک ٹر ک کے پچھلے حصے پر ایک عظیم الشان جو تا نصب کرکے اسے ایک چلتے پھرتے جو تے کی شکل میں ڈھا ل دیاگیا ہے ۔تیر ہ فٹ اونچی اور بیس فٹ لمبی یہ گاڑی دیکھنے والوں کو حیرا ن کر دیتی ہے جس کی تیار ی میں نہ صرف محنت بلکہ نہا یت نفا ست سے بھی کا م لیاگیا ہے جو جلد ہی یہ پو رے امریکہ کے روڈ ٹرپ پر بھی روانہ ہو گی ۔اسلام آباد…سینیٹ میں حکومت اور اپوزیشن ارکان نے کے ای ایس سی پر شدید تنقید کرتے ہوئے ادارے کی انتظامیہ کے نام ای سی ایل میں شامل کرنے کا مطالبہ کیا ہے۔اجلاس کے دوران نکتہ اعتراض پر بات کرتے ہوئے پیپلز پارٹی کے سینیٹر رضا ربانی کا کہنا تھا کہ کے ای ایس سی انتظامیہ پانچ سو ملازمین کو نکالنا چاہتی ہے جب کہ احتجاجی ملازمین پر سندھ حکومت کا لاٹھی چارج قابل مذمت ہے۔ ان کا کہنا تھا کہ حکومت فوری طور پر کے ای ایس سی کے انتظامی امور سنبھالے۔ ایم کیو ایم کے طاہر مشہدی نے کے ای ایس سی انتظامیہ کے نام ای سی ایل پر ڈالنے کا مطالبہ کیا جب کہ اے این پی اور جے یو آئی ف کے ارکان نے بھی کے ای ایس سی کو تنقید کا نشانہ بنایا۔ وفاقی وزیر پانی وبجلی نوید قمر نے ایوان میں بیان دیتے ہوئے کہا کہ کے ای ایس سی انتظامیہ کو ملازمین اور حکومت کے ساتھ کیے گئے معاہدوں کی پابندی کرنا ہوگی، خلاف ورزی کرنے والی کسی بھی تقسیم کار کمپنی کا لائسنس منسوخ کیا جاسکتا ہے۔ ان کا کہنا تھا کہ بجلی صارفین پر کوئی نیا سرچارج عائد نہیں کیا جائے گا۔ مسلم لیگ ن کے پرویز رشید نے نکتہ اعتراض پر پی ٹی اے کی جانب سے تھری اور فور جی ٹیکنالوجی کے ٹینڈرز کا معاملہ اٹھایا اور کہا کہ یہ انتہائی کم قیمت پر طلب کیے گئے ہیں ، موجودہ حکومت کا یہ سب سے بڑا اسکینڈل ثابت ہوگا۔اے این پی کے الیاس بلور اور دیگر ارکان نے بھی پرویز رشید کے موقف کی حمایت کی ،جس پر قائم مقام چیئرمین نے معاملہ قائمہ کمیٹی کو بھجوا دیا۔جماعت اسلامی کے پروفیسر خورشید نے مشترکا مفادات کونسل کی رپورٹ ایوان میں پیش نہ کرنے کا معاملہ اٹھایا۔ قائم مقام چیئر مین نے کہا کہ یہ حکومتی کمزوری ہے، رپورٹ آئندہ اجلاس میں پیش کی جائے۔برلن…جرمن حکومت نے پاکستان میں اپنے تین مبینہ جاسوسوں کی گرفتاری پر پاکستانی سفیر کو طلب کرکے احتجاج کیا ہے۔ جرمن جریدے کا دعویٰ ہے کہ گرفتار افراد کو رہا کردیا اور وہ جرمنی پہنچ چکے ہیں۔جرمنی کے ہفت روزہ جریدے اسپیگل کی رپورٹ میں کہا گیا ہے کہ پاکستان میں مبینہ جرمن جاسوسوں کی گرفتاری کے بعد اسلام آباد اور برلن کے درمیان کشیدگی پیدا ہوگئی ہے۔ جرمنی میں پاکستان کے قائم مقام سفیر کو جرمن حکومت نے طلب کرکے پاکستان کے مقامی حکام کے طرز عمل پر احتجاج کیا۔ جرمن وزارت خارجہ کے ذرائع کا کہنا ہے کہ اس معاملے پر مزید وضاحتوں کی ضرورت ہے۔ رپورٹ کے مطابق پاکستان کا دعویٰ ہے کہ گرفتار افرادجرمنی کی فارن انٹیلی جینس ایجنسی بی این ڈی کے لئے کام کرتے ہیں۔ ان پر کافی عرصے سے نظرتھی جرمن وزارت خارجہ نے پاکستانی موقف کی تصدیق نہیں کی بلکہ دعویٰ کیاکہ تینوں افراد اسلام آباد میں جرمن سفارت خانے کے لئے سفارتی طور پر رجسٹرڈ ورکرز ہیں۔تاہم دوسری جانب جرمنی ہی کے بین الاقوامی تعاون کے ادارے کا کہنا ہے کہ گرفتار افراد اْن کے ملازمین نہیں ہیں۔ جرمن اور پاکستانی سیکیورٹی حلقوں میں موجود ذرائع نے بھی تصدیق کی ہے کہ تینوں گرفتار افراد جرمنی کے فارن ایجنٹ ہیں۔ انہیں گرفتاری کے بعداسلام آباد میں جرمن سفارت خانے کے حوالے کردیا گیا تھا اور انہیں اتوار کی شب ایک پرواز کے ذریعے جرمنی پہنچادیا گیا ہے۔ نیویارک…اقوام متحدہ کے سیکرٹری جنرل بان کی مون نے کہا ہے کہ جوہری ہتھیار تلف کرنے سے متعلق اقوام متحدہ کی کانفرنس پاکستان کے رویے کی وجہ سے کسی نتیجے پر نہیں پہنچ سکے گی۔اقوام متحدہ کے سیکریٹری جنرل بان کی مون کا کہنا ہے کہ پاکستان 3 برس سے جوہری ہتھیاروں سے متعلق کمی پر مذاکرات کرنے سے کنارہ کشی اختیار کئے ہوئے ہے۔ان کا کہنا تھا کہ پاکستانی رویے سے جوہری ہتھیاروں کی کمی کی کوششیں ناکام ہوسکتی ہیں۔انھوں نے کہا کہ جوہری ہتھیاروں میں کمی کی کونسل صرف امیدوں پر زندہ نہیں رہ سکتی۔انھوں نے مزید کہا کہ جوہری ہتھیار تلف کرنے کا مطالبہ زور پکڑرہا ہے مگر ہتھیار ختم کرنے سے متعلق کانفرنس کا مستقبل خطرے میں ہے۔سیکریٹری جنرل بان کی مون کا کہنا تھا کہ جوہری ہتھیار میں کمی کرنے کی کانفرنس کا بنیادی تشخص بحال کرنا ہوگا، اور جوہری ہتھیاروں میں کمی سے متعلق قوانین کو سخت اور قابل عمل بنانا ہوگا۔لاہور…لاہورمیں مبینہ غیر معیاری ادویات کے ری ایکشن سے ہلاکتوں کی تعداد 69تک پہنچ گئی ہے،محکمہ صحت پنجاب کے مطابق ادویات کے مبینہ ری ایکشن سے اب تک 69افراد زندگی کی بازی ہارچکے ہیں۔سروسزاسپتال میں 38 ،گنگا رام میں 13،میوہسپتال میں 9جبکہ جناح ہسپتال میں 9افراد جاں بحق ہوگئے۔محکمہ صحت کا کہنا ہے کہ اس وقت ڈیڑھ سو سے زائد مریض مختلف ہسپتالوں میں زیر علاج ہیں جنہیں علاج و معالجے کی تمام سہولتیں فراہم کی جارہی ہیں۔اسلام آباد…مسلم لیگ ق کے صدر چوہدری شجاعت حسین نے کہا ہے کہ بلیک چیری کا نام تو سنا تھا بلیک بیری کہاں سے آ گئی۔ان کاکہناہے کہ بلیک بیری سے قوم کی جان چھڑائی جائے۔اسلام آبادسے جاری بیان میں انہوں نے کہاہے کہ پارلیمنٹ حکومت اور عدلیہ کو بلیک بیری نے الجھا دیا ہے۔چودھری شجاعت کاکہناہے کہ بلیک بیری کی بجائے قوم اپنے مسائل کا حل چاہتی ہے۔اسلام آباد…وزیراعظم سید یوسف رضا گیلانی سے آرمی چیف جنرل اشفاق پرویزکیانی ، ڈی جی آئی ایس آئی جنرل شجاع پاشااوروزیرخارجہ حناربانی کھرنے ملاقات کی ہے۔ جس میں ملکی سلامتی سمیت خطے اورافغانستان کی سیکیورٹی پرتبادلہ خیال کیاگیا۔ترجمان پرائم منسٹرہاوس کے مطابق یہ ملاقات وزیراعظم ہاوس میں ہوئی۔وزیراعظم ہاوٴس کے ذرائع کا کہناہے کہ اس موقع پر پاکستان کے امریکاکے ساتھ تعلقات کانئے سرے سے جائزہ لینے سے متعلق پارلیمنٹ کی سلامتی کمیٹی کی سفارشات پرتفصیلی غورکیاگیا۔ وزیراعظم بدھ کو چار روزہ دورے پر سوئٹزر لینڈ روانہ ہورہے ہیں جہاں وہ ڈیووس میں ورلڈ اکنامک فورم کے اجلاس میں بھی شرکت کریں گے۔ .ماسکو … ماسکو میں عام شہریوں کے مابین برف کے پُتلے بنانے کا مقابلہ منعقد کیا گیا۔اس مقابلے کے لیے بچوں اور بڑوں سمیت سینکڑوں افراد نے نت نئے ڈیزائنز کے اسنو مین تخلیق کیے اور انہیں ناصرف رنگوں کی مدد سے مختلف اشکال دیں بلکہ منفرد ملبوسات کے ذریعے بھی نمایاں کرنے کی کوشش کی۔ویلنگٹن …نیوزی لینڈ کے ایک پارک میں سیاحوں کی توجہ حاصل کر نے کیلئے بھیڑوں کو گلابی رنگ سے رَنگ دیا گیا ہے۔شیپ ورلڈ نامی اس پارک کی انتظامیہ نے بریسٹ کینسر سے آگاہی کے سلسلے میں بھیڑوں کو مختصر وقت کیلئے گلابی رنگ کر دیا لیکن ان کی اس رنگت کو دیکھنے کیلئے پارک میں سیاحوں کا تانتا بندھ گیا جس کے بعد ان بھیڑوں کو مستقل طور پر گلابی رنگ کے ساتھ ہی رکھنے کا فیصلہ کیا گیا ہے ۔پارک انتظامیہ کا کہناہے کہ جانوروں کے ڈاکٹروں سے مشورے کے بعد انھوں نے فوڈ کلر کا استعمال کیا ہے جس کے ان بھیڑوں کی جلد پر کسی بھی قسم کے مضراثرات رونما نہیں ہوں گے۔لندن …لندن کے آٹھ شہر ی ایک دوسرے سے ایسے گلے ملے کہ چو بیس گھنٹے تک الگ ہونے کا نا م ہی نہیں لیا ۔ یہ دلچسپ منظر لندن کے ایک ریلوے اسٹیشن پر دیکھنے میںآ یا جہاں ان آٹھ افراد نے طویل ترین دو رانیے کے لیے گلے ملنے کا عالمی ریکا رڈ قا ئم کر ڈا لا ہے ۔ ریکارڈ قائم کرنے کی شروعات توکُل بارہ افراد نے کی تھی لیکن چا ر بیچ میں ہی تھک کر ہمت ہا ر گئے اور یو ں آٹھ لو گوں نے چو بیس گھنٹے، چو الیس منٹ تک ایک دوسرے کے گلے لگ کر اپنا نام گینز بک آف ورلڈ ریکا رڈ میں در ج کر الیا ۔لاہور…لاہور میں پنجاب انسٹی ٹیوٹ آف کارڈیالوجی کی ادویات کے مبینہ ری ایکشن سے ہلاکتوں کی تعداد 70تک پہنچ گئی ہے،پنجاب حکومت نے انتقال کرجانے والوں کے ورثا کے لیے پانچ پانچ لاکھ روپے امداد کا اعلان کردیا۔ محکمہ صحت پنجاب کے مطابق ادویات کے مبینہ ری ایکشن سے اب تک 70افراد زندگی کی بازی ہارچکے ہیں۔ سروسزہسپتال میں 38 ،گنگا رام میں 13،میو اور جناح ہسپتال میں 9، 9 اور ایک پی آئی سی میں جاں بحق ہوا۔ مریضوں کی ہلاکت کا مقدمہ تھانہ شادمان میں نامعلوم افراد کے خلاف درج کرلیا گیا ہے۔۔ ادھر محکمہ صحت کا کہنا ہے کہ مریضوں کو علاج و معالجے کی تمام سہولتیں فراہم کی جارہی ہیں۔وزیر اعلیٰ پنجاب شہبازشریف نے لاہورمیں جناح ہسپتال کا دورہ کیا اور متاثرہ مریضوں کی عیادت کی۔ اس موقع پر وزیر اعلیٰ کا کہناتھاکہ متاثرہ مریضوں کا مفت علاج یقینی بنایا جائیگا۔حکومت پنجاب کی طرف سے پراسرار بیماری کے مریضوں کو متبادل ادویات فراہم کرنے کیلئے ہیلپ لائن اورکاوٴنٹر قائم کیے گئے ہیں۔واشنگٹن…امریکانے کہاہے کہ وہ خوش ہے کہ پاکستان میں حکومت،فوج اورعدلیہ مسائل حل کرنے کیلئے بات چیت کررہی ہے اور یہ اختلافات مذاکرات اور پاکستانی آئین کے مطابق حل کیے جانے چاہیں۔امریکا کے محکمہ خارجہ کی ترجمان وکٹوریا نولینڈ نے یہ بات پریس کانفرنس میں کہی۔ ان سے پوچھا گیا تھا کہ آیا پاکستان میں عدلیہ ،فوج اور حکومت کیدرمیان اختلافات اورسیاسی عدم استحکام پر امریکا کوتشویش ہے جس پر محکمہ خارجہ کی ترجمان نے واضح کیا کہ امریکا پہلے بھی کہہ چکاہے کہ وہ سول حکومت کی حمایت کرتاہے اور مسائل کو مذاکرات کے زریعے حل کیاجائے۔وکٹوریانولینڈ نے افغانستان میں قیامامن کے لیے طالبان سے مذاکرات میں پاکستانی کردار کی بھی حمایت کی اورکہا کہ امریکاچاہتاہے کہ پاکستان میں اس میں حصہ لے۔ کوئٹہ … بلوچستان کے علاقے جعفرآباد میں دو روز قبل دھماکہ خیز مواد سے تباہ کی گئی گیس پائپ لائن کی مرمت کر لی گئی اور بلوچستان کو سوئی گیس کی فراہمی بحال ہوگئیہے ۔سوئی سدرن گیس کمپنی کے ترجمان نے جیو نیوز کو بتایا کہ ضلع جعفرآباد کے علاقے ملگزار میں دو روز قبل نامعلوم افراد نے اٹھارہ انچ قطر کی گیس پائپ لائن دھماکہ خیز مواد سے تباہ کردی تھی۔گیس پائپ لائن کی تباہی سے بلوچستان کو سوئی گیس کی فراہمی معطل ہونے سے شہریوں کو مشکلات کا سامنا کرنا پڑا، تاہم سوئی سدرن گیس کمپنی کے عملے نے پائپ لائن کی مرمت آج شام کو ہنگامی بنیادوں پر مکمل کرلی، جس کے بعد بلوچستان کو گیس کی فراہمی بحال ہوگئی ہے۔ تاہم گیس کمپنی کے ترجمان کا کہنا ہے کہ شکار پور سے کوئٹہ تک گیس پائپ لائن پیک ہونے میں چوبیس گھنٹے کا وقت لگ جائے گا،امید ہے کہ آج بدھ کی شام تک شہر میں گیس پریشر بہتر ہوجائے گا۔لاہور … وزیر اعلیٰ پنجاب شہبازشریف نے لاہورمیں ناقص ادویات کے استعمال سے جاں بحق ہونیوالے افرادکے لواحقین کو پانچ پانچ لاکھ روپے جبکہ ان ادویات کے متاثرہ مریضوں کو دو دو لاکھ روپے دینے کا اعلان کیا ہے۔لاہور میں پریس کانفرنس کرتے ہوئے وزیراعلیٰ پنجاب کی تحقیقاتی ٹیم کے ارکان ڈاکٹر جاوید اکرم،خواجہ سلمان رفیق اور خواجہ عمران نذیر نے کہا کہ ادویات ،مریضوں اور مرنے والوں کے سیمپل بیرون ملک بھجوائے گئے ہیں۔ اب تک 70 افراد جاں بحق ہوچکے ہیں ،جبکہ 174 اسپتالوں میں داخل ہیں، جن میں سے 45کی حالت تشویشناک ہے۔ تحقیقاتی ٹیم کا کہنا تھا کہ دفعہ 321 کے تحت مقدمات درج کرلیے گئے ہیں،ناقص ادویات سے ہلاک ہونیوالوں کا باقاعدہ پوسٹمارٹم کیا جائے گا۔اٹلانٹا … جارجیا کی ایک عدالت نے صدر کے عہدے کی اہلیت سے متعلق درخواست پر امریکی صدر بارک اوباما کو عدالت میں پیش ہونے کا حکم دیا ہے۔ فرانسیسی خبررساں ادارے کے مطابق امریکی ریاست جارجیا کے ایک شہری جو کہ مارچ میں ہونے والے ابتدائی صدارتی ریاستی بیلٹ سے اوباما کا نام حذف کرانا چاہتا ہے نے اوباما کے امریکہ کے پیدائشی شہری ہونے سے متعلق درخواست دائر کی اور عدالت سے سوال کیا ہے کہ اگر وہ پیدائشی امریکی نہیں تو کیا وہ امریکی صدر بننے کی اہلیت رکھتے ہیں؟۔ اس آئینی درخواست کے دائر ہونے کے بعد جارجیا کے ڈپٹی چیف جج مائیکل ملیحی نے اوباما کو اس ہفتے عدالت میں پیش ہونے کا حکم جاری کر دیا ہے۔ صدارتی وکیل کی جانب سے صدر کے سمن جاری کرنے کے حکم کو واپس لینے کی درخواست کو بھی مسترد کر دیا گیا اگرچہ یہ بات واضح نہیں کہ عدالت عہدے پر فائز صدر کو حاضری پر مجبور کر سکتی ہے کہ نہیں۔ اوباما کی مہم چلانے والے ایک عہدیدار کا کہنا ہے کہ یہ مقدمہ زیرسماعت نہیں آ سکے گا۔کوئٹہ … محکمہ صحت بلوچستان نے عاضہ قلب کیلئے استعمال ہونے والی دوائی کارڈیووسٹن سمیت سات ادویات کی فروخت پر پابندی عائد کردی۔چیرمین کوالٹی میڈیسن اتھارٹی کو ان ادویات کی فوری نگرانی کا حکم دیدیا گیا۔صوبائی سیکرٹری صحت بلوچستان عصمت االلہ کاکڑ نے جیو نیوز کو بتایا کہ لاہور میں غیر معیاری ادویات سے بڑے پیمانے پر اموات کے بعد محکمہ صحت بلوچستان نے عارضہ قلب کے لئے استعمال کی جانے والی سات ادویات کی فروخت پرفوری طورپر پابندی عائد کردی۔ان ادویات کے استعمال سے مریضوں کو ری ایکشن ہونے کا اندیشہ ہے، عصمت اللہ کاکڑ نے بتایا کہ ایڈیشنل سیکرٹری صحت بلوچستان و چیرمین میڈیسن کوالٹی کنڑول اتھارٹی نور الحق بلوچ اور صوبے میں تمام ڈرگ انسپکٹرز کوان ادویات کی فروخت پر پابندی کو یقینی بنانے کی ہدایت کردی گئی۔سیکرٹری صحت بلوچستان نے بتایا کہ جن ادویات کی فروخت پر پابندی عائد کی گئی ان میں کارڈیوویسٹن،سالپرین، زیفے نال،کونکیٹ،ایسوٹیب،ایسوربڈاور کلوپی ڈوگریل شامل ہیں۔لاہور … لاہور میں گائیکی کا ٹیلنٹ متعارف کرانے کیلیے جاری آل پنجاب مقابلہ ختم ہوگیا۔ آخری روز غزل اور گیت گائیکی کی تین تین پوزیشنوں کیلئے نوجوان گلوکاروں نے فن کے جوہردکھائے۔الحمرا آرٹ سنٹر میں جاری دو روزہ گائیکی مقابلے کے دوسرے روز غزل اور گیت گائیکی کے مقابلے ہوئے۔ پروگرام میں سائرہ نسیم ، حمیرا ارشد ، حامد علی خان، انور رفیع ، عبدالروٴف نے جج کے فرائض انجام دئیے۔غزل گائیکی میں علی اشتیاق پہلے ،صنم ذوالفقار دوسرے اورغلام علی تیسرے نمبر پر رہے، جبکہ گیت گائیکی میں کاشف علی اول ،احسن عزیز دوسر اور ثقلین جاوید تیسرے نمبر پر رہے۔پروگرام کے آخر میں بہتر پرفارمنس کا مظاہرہ کرنے والے سنگرز کو اعزازی شیلڈ اور انعامات سے نوازا گیا۔ چاروں ججز نے بھی گائیکی سے محفل کو رونق بخشی۔روایتی موسیقی سے سجی اس محفل میں شائقین کی بڑی تعداد موجود تھی، جنہوں نے گائیکی مقابلے کو نوجوان فنکاروں کیلیے سنگ میل قرار دیا۔مظفرگڑھ … مظفرگڑھ کی تحصیل کوٹ ادو میں ٹرک اور کار کے تصادم میں دو افراد ہلاک اور تین زخمی ہوگئے پولیس کے مطابق کوٹ ادو کے علاقے سناواں کے قریب کار میں سوار پانچ افراد اپنے ایک رشتہ دار کی نماز جنازہ میں شرکت کے بعد اپنے گھر قصبہ گورمانی جارہے تھے کہ سناواں کے قریب سامنے سے آنے والے ٹرک کے ساتھ ان کی کار ٹکرا گئی جس سے دو افراد زاہد محمود اور وسیم شہزاد موقع پرہی جاں بحق جبکہ 3 افراد زخمی ہوگئے جنہیں قریبی اسپتال سناواں منتقل کردیاگیا ہے۔اسلام آباد … سندھ اور پنجاب کے کچھ علاقوں میں ہلکی بارش اور ٹھنڈی ہوائیں چلنے سے موسم سرد ہوگیا۔محکمہ موسمیات کے مطابق آئندہ چوبیس گھنٹوں میں بلوچستان میں کہیں کہیں بارش اور پہاڑوں پر برفباری کا امکان ہے۔گلگت بلتستان کے اضلاع اسکردو،ہنزہ اور استور شدید سردی کی لپیٹ میں ہیں۔مالاکنڈ اور ہزارہ ڈویژن میں بھی موسم شدید سرد رہا جبکہ راستے بند ہونے سے شہریوں کو مشکلات کا سامنا کرنا پڑا۔ادھر سندھ کے علاقوں دادو اور جیکب آباد جبکہ پنجاب کے شہر صادق آباد میں بھی ہلکی بارش کے بعد موسم سرد ہوگیا۔محکمہ موسمیات کے مطابق منگل کے روز کالام ملک کا سرد ترین علاقہ رہا جہاں درجہ حرارت منفی 15 ڈگری سینٹی گریڈ تک گر گیا۔اسی طرح ہنزہ میں منفی دس،پاراچنار میں منفی 9،مری میں منفی 1،کوئٹہ میں منفی 5،اسلام آباد میں منفی 1،لاہور میں 4 اور کراچی میں 12 ڈگری سینٹی گریڈ رکارڈ کیا گیا۔کراچی … قومی ائیرلائن کی 14 پروازیں فنی خرابی اور طیاروں کی عدم دستیابی کے باعث منسوخ کر دی گئیں۔پی آئی اے ذرائع کے مطابق طیاروں کی عدم دستیابی، فنی خرابی اور دیگر وجوہات کے باعث منگل کے روز 14 ملکی و غیر ملکی پروازیں منسوخ کی گئیں۔ پی آئی اے ذرائع کے مطابق مانچسٹر سے اسلام آباد کی پرواز پی کے 702 اور لاہور ابو ظبی لاہور پی کے 263 منسوخ کر دی گئیں۔ پی آئی اے کی شارجہ، سیالکوٹ اسلام آباد کی پرواز پی کے 210 منسوخ کر دی گئی۔ ابو ظبی پشاور ابو ظبی کی پرواز پی کے 217 جبکہ سیال کوٹ سے کراچی کی پرواز پی کے 397 بھی منسوخ ہوئیں۔ قومی ائیر لائن کی اسلام آباد سکردو اسلام آباد کی پرواز پی کے 451، لاہور سے کراچی کی پرواز پی کے 303 اورکراچی سے پشاور کی پرواز پی کے 351 بھی منسوخ کر دی گئی۔قاہرہ … معزول صدر حسنی مبارک کے خلاف بغاوت کے آغاز کی آج پہلی سالگرہ کے موقع پر مصر کی حکمراں فوجی کونسل نے ملک میں عشروں سے نافذ ہنگامی حالت ختم کرنے کااعلان کردیاہے۔حسنی مبارک کے خلاف بغاوت کو ایک برس مکمل ہونے پر ہزاروں افرادقاہرہ کے تحریرچوک پر جمع ہیں۔پچھلے برس یہاں جمع ہونے والے جمہوریت پسند مظاہرین کا سب سے اہم مطالبہ ہنگامی حالت کافوری خاتمہ تھا۔مصر میں سابق صدر انورسادات کے 19سو 81 میں قتل کے بعد سے ہنگامی حالت نافذتھی۔ اور حکمراں سپریم کونسل نے اس قانون کادائرہ انسدادمنشیات اوردہشتگردی کیخلاف اقدامات سے بڑھاکر اس میں ہڑتالیوں اور غلط معلومات فراہم کرنیوالوں کیخلاف کارروائی بھی شامل کرلی گئی تھی۔فیلڈ مارچ محمد حسین تنتاوی نے قوم کے نام پیغام میں کہا کہ ملک بھرمیں ایمرجنسی ختم کی گئی ہے۔لاس اینجلس … امریکہ میں پاکستانی فزیشنز کی تنظم ’اپنا ‘نے اداکارہ ریما خاں کو ایمبیسڈرآف انٹرٹینٹمنٹ کا ایوارڈ دیا ہے۔ اس سلسلے میں کیلی فورنیا میں ایک خصوصی تقریب منعقد کی گئی،امریکی ریاست کیلی فورنیا میں اس تقریب میں اداکارہ ریما اورانکے شوہرڈاکٹر طارق شہاب سمیت پاکستانی کمیونٹی کی بڑی تعداد موجود تھی۔ تقریب کے منتظمین کا کہناتھاکہ ریما نے اپنے فن کی بدولت نہ صرف ملکی اورغیرملکی سطح پر شہرت اور کئی اعزاز حاصل کیے ہیں بلکہ وہ فلاحی سرگرمیوں میں بھی پیش پیش رہتی ہیں۔ اس موقع پر ریما خان کا کہناتھاکہ یہ ایوارڈ ان کیلیے بہت بڑا اعزاز ہے ،فنکارکی حیثیت ایک سفیر کی ہوتی ہے، وہ کوشش کرینگی کہ ہرسطح پر پہلے سے بہتر کارکردگی کا مظاہرہ کریں۔ تقریب کے اختتام پر جاتے جاتے ریما رک گئیں اوراپنے جذبات کا اظہارپنجابی عارفانہ کلام کے ذریعے کیا ۔پیرس … پیرس میں ہونے والے فیشن شو میں طیارے کے اندرونی حصے کی طرز کے منفرد ریمپ نے شو کو جدت آمیز رنگ دے دیافیشن شو کی خاص بات نامور ماڈل کیمرون ڈیاز کی خصوصی شرکت تھی۔دلفریب ماڈلز جدت آمیز ریمپ پر خوبصورت لباس پہن کر آئیں تو دیکھنے والوں نے خوب داد دی۔شو میں پیش کئے گئے کوٹ اور اسٹائلش گوون ڈیزائنرز کے عمد ہ ذوق کو ظاہر کررہے تھے۔اس قدر منفرد ریمپ اور دیکھنے والوں کے بیٹھنے کا ایسا انداز اپنی نوعیت کا پہلا موقع تھا۔ اس ایونٹ میں شریک لوگوں نے شو کو اس دلچسپ اور منفرد انداز میں کروانے کو منتظمین کے فیصلے کو بہت سراہا۔واشنگٹن… امریکی صدرباراک اوباما نے کہاہے کہ یمن سے پاکستان تک القاعدہ کے شدت پسند جانتے ہیں کہ وہ امریکا سے نہیں بھاگ سکتے،طالبان کا زور ٹوٹ چکا ہے، اسامہ بن لادن ہلاک ہوگیا، امریکاکیلئے خطرہ نہیں رہا۔ واشنگٹن میں کانگریس کے مشترکہ اجلاس سے خطاب میں امریکی صدرباراک اوباما کاکہنا تھا کہ عراق جنگ کے خاتمے کے بعددشمنوں کے خلاف سخت کارروائی کرنے کا موقع ملا،یمن سے پاکستان تک القاعدہ کے شدت پسند جانتے ہیں کہ وہ امریکا سے نہیں بھاگ سکتے، اسامہ بن لادن امریکا کے لیے خطرہ نہیں رہا ،وہ ہلاک ہوچکا ہے جبکہ عراق میں ہزاروں امریکیوں نے اپنی جانوں کا نذرانہ دیا،اب عراق میں کوئی امریکی شہری لڑائی میں مصروف نہیں ،عراق جنگ کے خاتمے اوراسامہ کی ہلاکت کوسراہاجانا چاہیے۔ صدر اوباماکاکہناتھا کہ القاعدہ کے کئی اہم رہ نماوٴں کو شکست دی ہے، افغانستان سے بھی امریکی فوج کے کچھ دستوں کی واپسی شروع ہوچکی ہے۔ امریکی صدرنے امیدظاہرکی کہ ایران کے جوہری تنازع کو اب بھی پْر امن طریقے سے حل کیاجاسکتاہے، انھوں نے فخریہ اندازمیں کہا کہقتصادی بحران کے حل کے لیے اقدامات کیے گئے ہیں جس سے امریکی شہریوں کے لیے روزگار کے مواقع پیدا کیے جارہے ہیں،بہتر پالیسیوں کی وجہ سے ملازمتوں میں اضافہ ہورہاہے۔پشاور… پشاور کے علاقے نمک منڈی میں ایک مکان کی چھت گرنے سے ہلاکتوں کی تعداد7 ہوگئی ہے۔ اطلاعات کے مطابق مکان میں گیس سلنڈر دھماکے سے پھٹ گیا جس کے باعث چھت زمیں بوس ہوگئی۔ محلے والوں کی اپنی مدد آپ کے تحت کی جانے والی کارروائیوں کے نتیجے میں ایک خاتون اور ایک بچی کی لاش فوری طور پر نکال لی گئی جبکہ مزید کوششوں کے بعد 5مزید لاشیں ملبے سے نکال لی گئیں ہیں۔ایڈیلیڈ…ایڈیلیڈ ٹیسٹ میں آسٹریلوی بیٹسمین رکی پونٹنگ اور مائیکل کلارک نے شاندار بیٹنگ کا مظاہرہ کرتے ہوئے اپنی ڈبل سنچریاں مکمل کیں۔ پونٹنگ 221 جبکہ مائیکل کلارک 210 رنز بناکر آؤٹ ہوئے۔ایڈیلیڈ میں کھیلے جارہے چوتھے اور آخری ٹیسٹ کے دوسرے روز دونوں بیٹسمینوں نے اپنی نامکمل اننگز کا آغاز کیا اور اپنی ذمہ دارانہ بیٹنگ کو آگے بڑھاتے ہوئے نہ صرف شاندار ڈبل سنچری مکمل کی بلکہ چوتھی وکٹ کی شراکت میں386 رنز بناکر ایڈیلیڈ کرکٹ گراؤنڈ پر کسی بھی وکٹ کی شراکت کا نیا ریکارڈ قائم کردیا، اس سے قبل 1963-64 میں جنوبی افریقا کے ایڈی بارلو اور گریم پولاک نے 341 رنز بنائے تھے۔ابوظہبی پاکستان اور انگلینڈ کی کرکٹ ٹیموں کے درمیان تین میچوں پرمشتمل سیریز کا دوسرا ٹیسٹ میچ آج سے شیخ زید کرکٹ اسٹیڈیم ابوظہبی میں شروع ہوگا۔ پاکستان کو انگلینڈ کے خلاف سیریز میں 1-0 کی برتری حاصل ہے۔پاکستان ٹیم نے پہلے میچ میں انگلینڈ کو 10 وکٹوں سے شکست دی تھی۔ پاکستان ٹیم کے کپتان مصباح الحق نے کہا ہے کہ انکی ٹیم مکمل طور پر فٹ اور بھر پور فارم میں ہے اور انگلینڈ کو دوسرے کرکٹ ٹیسٹ میچ میں بھی شکست دیکر سیریز 2-0 سے اپنے نام کرے گی۔ انہوں نے کہا کہ وہ پہلے میچ میں کامیابی پر بہت خوش ہیں۔ انہوں نے کہا کہ انگلینڈ کے خلاف پہلے میچ میں کامیابی ٹیم کی اجتماعی کوششوں کا نتیجہ ہے اور ٹیم سیریز اپنے نام کرنے کے لیے ایسی ہی حکمت عملی کے تحت دوسرے ٹیسٹ کے لیے میدان میں اتاریں گے۔ دونوں ٹیموں کے درمیان سیریز کا تیسرا اور آخری ٹیسٹ میچ 3 سے 7 فروری کو انٹرنیشنل کرکٹ سٹیڈیم دبئی میں کھیلا جائیگا۔کوئٹہ… وادی کوئٹہ اورگردونواح میں گزشتہ روز سے جاری برفباری رک گئی ہے،تاہم سردی کی شدت میں اضافہ ہوگیا ہے۔ محکمہ موسمیات کے مطابق گزشتہ روز کوئٹہ اور گرد و نواع میں برف باری کا سلسلہ جاری ہوا تھاجو رات گئے تک جاری رہا شہر میں سردی کی شدت میں اضافہ ہو گیا ہے اور درجہ حرارت نقطہ انجماد سے کئی درجے گر گیا ہے،برف باری سے وادی کی پہاڑوں نے سفید چادر اوڈلی ہے،محکمہ موسمیات کے مطابق آئندہ بارہ گھنٹے کے دوران کوئٹہ ڈویژن میں بارش اور برف باری کا امکان ہے۔ابوظہبی…پاکستان نے ابوظہبی ٹیسٹ میں انگلینڈ کے خلاف ٹاس کر بیٹنگ کا فیصلہ کیا ہے۔پاکستان نے اس ٹیسٹ کیلئے ٹیم میں ایک تبدیلی کی ہے اور فاسٹ بالر اعزاز چیمہ کی جگہ جنید خان کو ٹیم میں شامل کیا گیا ہے۔ دبئی میں پہلے ٹیسٹ میں10 وکٹوں کی شکست کا سامنا کرنے والی انگلینڈ ٹیم کواس ٹیسٹ میں ایک اور آزمائش سے گزرنا ہوگا۔ کپتان مصباح الحق نے حریف ٹیم کو خبردار کیا ہے کہ شیخ زید اسٹیڈیم کی وکٹ بیٹنگ کے لئے سازگار ہے، اس وکٹ پر فیلڈنگ اور بولنگ ٹیم کے لئے20 وکٹیں حاصل کرنا آسان کام نہیں ہوگا۔ اس پچ پر کامیابیاں حاصل کرنا بولرز کی اہلیت کے لئے امتحان ثابت ہوگا۔ پہلے ٹیسٹ میں دنیا کی نمبر1 ٹیم کو تین دن میں خاک چٹانے والی پاکستان ٹیم کو سیریز میں1-0 کی برتری حاصل ہے۔ شیخ زید اسٹیڈیم پر اب تک ہونے والے دونوں ٹیسٹ غیر فیصلہ کن رہے ہیں جن میں دو سنچریاں، 3 ڈبل سنچریاں اسکور کرنا اس جانب اشارہ ہے کہ وکٹ بیٹنگ کے لئے سازگار ہے۔ انگلش کپتان اینڈریو اسٹراس پرعزم ہیں کہ ان کی ٹیم سیریز میں واپس آئے گی۔پاکستان کے کپتان مصباح الحق اور ان کے حریف کپتان اینڈریو اسٹراس نے توقع ظاہر کی ہے کہ اس وکٹ پر بولروں کو سر دھڑ کی بازی لگانا ہوگی۔ مصباح الحق نے کہاکہ دوسرے ٹیسٹ میں بھی سعید اجمل ہمارا ٹرمپ کارڈ ہوگا پہلے میچ میں10 وکٹیں حاصل کرکے وہ اچھی فارم میں ہے۔ سعید اجمل نے انگلینڈ پر جو دباؤ رکھا ہم اسے برقرار رکھنا چاہتے ہیں۔بولروں کو نظم و ضبط دکھانا ہوگا۔ واضح رہے کہ انگلینڈ2009ء سے کوئی ٹیسٹ سیریز نہیں ہارا ، جبکہ پاکستان بھی مصباح کی قیادت میں اکتوبر2010ء سے ٹیسٹ سیریزمیں ناقابل شکست ہے۔ایڈیلیڈ…آسٹریلیا نے بھارت کے خلاف چوتھے اور آخری ٹیسٹ میں 604 رنز سات کھلاڑی آؤٹ پر اننگز ڈکلیئر کردی، پونٹنگ اور کلارک نے شاندار ڈبل سنچریاں اسکورکیں۔ایڈیلیڈ میں کھیلے جارہے میچ میں آسٹریلیا نے 335 رنز تین کھلاڑی آؤٹ پر اپنی نامکمل اننگز شروع کی، پونٹنگ اور کلارک نے ذمہ دارانہ بیٹنگ کرتے ہوئے اپنی ڈبل سنچری مکمل کی، کلارک 210 رنز بناکر یادیو کی گیند پر بولڈ ہوئے جبکہ پونٹنگ 221 رنز بناکر ظہیر خان کی گیندپر ٹنڈولکر کے ہاتھوں کیچ آؤٹ ہوئے، دونوں بیٹسمینوں نے چوتھی وکٹ کی شراکت میں 386 رنز بنائے جو ایڈیلیڈ کرکٹ گراؤنڈ پر کسی بھی وکٹ کی شراکت کا سب سے زیادہ اسکور ہے، اس سے قبل 1963-64 میں جنوبی افریقا کے ایڈی بارلو اور گریم پولاک نے 341 رنز بنائے تھے۔سڈل نے 42 رنز بنائے۔ہیڈن 42 اور ہیرس35 رنز پر ناٹ آؤٹ رہے۔بھارت کی طرف سے ایشوین نے 3 ، ظہیر خان نے 2 جبکہ یادیو نے ایک وکٹ حاصل کی۔چار ٹیسٹ میچوں کی سیریز میں آسٹریلیا کو تین۔صفر کی فیصلہ کن برتری حاصل ہے۔میلبورن… روس کی ماریہ شراپووا آسٹریلین اوپن ٹینس ٹورنامنٹ کے سیمی فائنل میں پہنچ گئی ہیں۔ کوارٹر فائنل میں ماریہ شراپووا نے ہم وطن ایکٹرینہ ماکارووا کو 2-6، 3-6سے ہرایا۔ سیمی فائنل میں شراپووا کا مقابلہ ومبلڈن چیمپئن چیک ریپبلک کی پیٹرا کووی ٹیواسے ہوگا جو اٹلی کی سارہ ایرانی کو شکست دے کر پہلے ہی سیمی فائنل میں پہنچ چکی ہیں۔واشنگٹن … سورج کی وجہ سے آنے والا مقنا طیسی لہروں کا طوفان زمین سے ٹکراگیا جس کے نتیجے میں پروازیں ، بجلی گھر اور مصنوعی سیارے متاثر ہونے کا خدشہہے۔ امریکی خلائی ادارے ناسا نے تصدیق کی ہے کہ سورج پر آنے والی موسمیاتی تبدیلیوں کی وجہ سے مقناطیسی لہروں کا بڑا طوفان زمین کے مقناطیسی میدان سے ٹکراگیا ہے۔۔طوفان امریکی وقت کے مطابق منگل کی صبح دس بجے زمین سے ٹکرایا اورآج دن بھر زمین کی فضا میں متحرک رہے گا۔ ناسا کے مطابق شمسی شعاعوں کاانسانی جسم پربراہ راست اثر نہیں ہوگا تاہم پروازوں کے دوران رابطوں میں مشکلات ہوسکتی ہیں جس کے باعث امریکی کیئرئیرڈیلٹا ایرلائن سمیت کئی فضائی کمپنیوں نے پروازوں کے شیڈول میں تبدیلی کی ہے جبکہ بجلی گھروں اور مصنوعی سیاروں کی کارکردگی متاثر ہونے کا بھی امکان ہے جس کے نتیجے میں انٹرنیٹ،ٹی وی اورریڈیوسگنل جام ہوسکتے ہیں۔کراچی … کراچی کے علاقے نصیر آباد میں اسکول وین حادثے کا شکار ہوکر الٹ گئی،جس کے نتیجے بچوں سمیت 5 افراد زخمی ہوگئے۔ کراچی میں شاہراہ پاکستان پر نصیرآباد اسٹاپ کے قریب اسکول وین سٹرک عبور کرنے والے راہگیروں کو بچاتے ہوئے حادثے کا شکار ہوکر الٹ گئی،جس کے بعد اسکول وین میں بچے پھنس گئے،جنھیں علاقہ مکینوں اور جائے حادثہ پر موجود افراد نے ریسیکو کرکے باہر نکالا ،جس کے بعد زخمی افراد کو دو نجی اسپتالوں میں منتقل کیا گیا،حادثے کے باعث کچھ دیر کے لئے ٹریفک کی روانی بھی متاثر ہوئی۔اسلام آباد…سپریم کورٹ میں سرکاری ٹی وی کے سابق میڈیا کوآرڈینیٹر خرم رسول کے فراڈ کیس کی سماعت جاری ہے جس کے دوران چیف جسٹس نے ریمارکس دیئے ہیں کہ اگر الزامات ثابت ہوگئے تو ملک میں اس سے بڑا مسئلہ اس وقت کوئی نہ ہوگا۔ سماعت کے دوران چیف جسٹس نے مزید ریمارکس دیئے کہ اسکینڈل میں وزیراعظم اور انکے سیکریٹریز کا نام لیا جارہا ہے، معلوم ہے ایس ایچ او حکومت کولگانا ہے لیکن وہ تفتیش ایمانداری سے کرے۔ انہوں نے مزید ریمارکس دیئے کہ نرگس سیٹھی کوخرم رسول کے مبینہ فراڈ کی معلومات کیسے ملیں؟چیف جسٹس نے کہا کہ ڈی جی ایف آئی اے عدالتی حکم کی کھلی خلاف ورزی کررہے ہیں۔ چیف جسٹس نے ہدایت کی کہ خرم رسول کیخلاف شکایت کنندہ کے بیانات آج 1 بجے قلم بندکیے جائیں، انہوں نے سیکریٹری کیبنٹ ڈویژن نرگس سیٹھی کابھی بیان قلم بند کرنی کاحکم دیا۔نوشہرہ … نوشہرہ کے علاقے پیرپیائی سے تعلق رکھنے والی دل کے عارضے میں مبتلا ایک سالہ عمارہ کا خاندان انتہائی غربت کی وجہ سے اس کا علاج کرانے سے قاصراورامداد کا منتظر ہے۔ ایک سالہ عمارہ مسکان پیدائشی طور پر دل کے عارضے میں مبتلا ہے، اس کے دل میں ڈیڑھ انچ کا سوراخ ہے۔ ڈاکٹروں کا کہنا ہے کہ بچی کا اگر کسی اچھے اسپتال میں علاج کیا جائے تو وہ ٹھیک ہوسکتی ہے، اس کے علاج پر دو سے تین لاکھ کا خرچہ آئے گا۔ ڈاکٹر کا کہنا ہے کہ بچی کے دل میں جو سوراخ ہے یہ چھوٹے سائز کا ہیجس کا علاج ممکن ہے، لیکن اس کا علاج بڑے اسپتال میں ہوگا۔ اس کے علاج پر دو سے تین لاکھ روپے خرچہ آسکتا ہے۔بچی کے والدین انتہائی غربت میں زندگی گزاررہے ہیں۔ دونوں کوالیفائیڈ ہونے کے باوجو د سرکاری نوکری کے لئے در در کی ٹھوکریں کھاتے رہے تاہم انہیں نوکری نہ مل سکی۔ عمارہ کی والدہ اہل محلہ کے کپڑوں کی سلائی کرکے دو وقت کی روٹی کماتی ہے۔ اس کی والدہ اپنے سامنے تڑپتے ہوئے نہیں دیکھ سکتی۔ انہوں نے حکومت سے مطالبہ کیا ہے کہ اس کے معصوم بچی کا علاج کرایا جائے۔اسلام آباد … پاک فضائیہ کا ایک تربیتی طیارہ ، میانوالی کے قریب گرگیا اور اس میں سوار ٹرینر اور خاتون ٹرینی پائلٹ زخمی ہوگئے ۔ پاک فضائیہ کے ذرائع نے جیونیوز کو بتایاہے کہ ایئرفورس کا ایک تربیتی طیارہ معمول کی تربیتی پرواز پر تھا ، دوران پرواز یہ بے قابو ہوکر زمین پر جاگرا، ابتدائی اطلاعات کے مطابق ، طیارے میں سوار خاتون پائلٹ اور اسکا ٹرینر ہنگامی اخراج کے دوران زخمی ہوگئے ہیں ، مزید تحقیقات جاری ہیں۔لاہور … وزیرقانون پنجاب راناثنااللہ نے کہا ہے کہ صرف قابل اعتراض ،فحش وبے ہودہ میوزیکل کنسرٹ پر پابندی کی قرارداد منظور کی گئی ہے، اسمبلی کی قرارداد پر عمل درآمد کرنا حکومت کیلئے ضروری نہیں ہوتا۔ پنجاب اسمبلی کے باہر میڈیا سے گفتگوکرتے ہوئے انہوں نے کہا کہ قرارداد میں قابل اعتراض کے الفاظ آنے کے بعد تعلیمی اداروں میں ہونیوالے میوزیکل کنسرٹ سے کوئی تعلق نہیں، ہمارے تعلیمی اداروں میں عام طورپرقابل اعتراض کنسرٹ نہیں ہوتے۔ ایک سوال کے جواب میں انہوں نے کہا کہ منصور اعجاز کوجس طرح ڈرادھمکا کرپاکستان آنے سے روکا گیا اس سے ثابت ہوگیا کہ دال میں کچھ کالا نہیں پوری دال ہی کالی ہے، میمو اسکینڈل میں حکومت اپنے کسی جرم کوچھپا کررہی ہے۔لاہور… لاہور ہائی کورٹ نے چینی کے اسٹاک کا ریکارڈ10فروری تک طلب کر لیا ہے۔ عدالت میں ٹی ڈی سی پی سے مہنگی چینی خریدنے کے کیس کی سماعت ہوئی تو چیف جسٹس شیخ عظمت سعید نے ریمارکس دیئے ہے کہ وہ دن گزر گئے گئے جب سرکاری محکمے عدالتوں کو لاعلم رکھتے تھے، اب مفاد عامہ میں عدالتوں کو سب کچھ بتانا پڑے گا ۔ عدالت نے ٹریڈنگ کارپوریشن آف پاکستان کو حکم دیا کہ وہ چینی کا حاضر اسٹاک اور حکومت کی طرف سے چینی کی خریداری سے متعلق تمام تفصیلات سے عدالت کو آئندہ سماعت پر آگاہ کرے ۔ کارپوریشن کے نمائندہ نے عدالت کو بتایا کہ اسے اس بات کا علم نہیں کہ کارپوریشن میں چینی کا کتنا اسٹاک ہے اور حکومت کس ریٹ پر یہ چینی خریدرہی ہے۔ درخواست گزار اظہر صدیق نے عدالت کو بتایا کہ حکومت شوگر مل مالکان کو فائدہ پہنچانے کے لئے 65 روپے فی کلو کے حساب سے چینی خریدرہی ہے جبکہ اوپن مارکیٹ میں چینی کا ریٹ 45 روپے کلو ہے لہذا عدالت اس کا نوٹس لے۔پارہ چنار… کرم ایجنسی میں سیکیورٹی فورسز اور شدت پسندوں کے درمیان جھڑپ میں 4سیکیورٹی اہلکار شہید اور 10شدت پسند مارے گئے۔ ذرائع کے مطابق کرم ایجنسی کے علاقہ وسطی کرم کے دشوار گزار پہاڑی سلسلہ جوگی میں سیکیورٹی فورسز اور شدت پسندوں کے درمیان جھڑپ میں 10شدت پسند ہلاک ہوگئے جبکہ کارروائی کے دوران شدت پسندوں کے حملوں میں 4سیکیورٹی اہلکار بھی شہید ہوگئے۔ جھڑپ کے بعد سیکیورٹی فورسز نے شدت پسندوں کے اہم گڑھ جوگی کا کنٹرول حاصل کرلیا ہے ۔گزشتہ 2روز سے جاری جھڑپ میں مجموعی طور 6سیکیورٹی اہلکار شہید اور 17شدت پسند ہلاک ہوئے ہیں۔پونا… بھارتی شہرپونا میں ذہنی معذور شخص نے بس اغوا کرنے کے بعد جلد بازی میں سامنے سے آنے والی گاڑیوں پر چڑھا دی جس کے نتیجے میں 9 افراد ہلاک اور 30 زخمی ہوگئے جبکہ کئی گاڑیوں کو بھی نقصان پہنچا ۔ واقع صبح 8 بجے کے قریب ریاست مہاراشٹریا کے ڈسٹرکٹ پونا میں اس وقت پیش آیا جب مہاراشٹر سٹیٹ روڈ ٹرانسپورٹ کارپرویشن کے ڈرائیور سنتوش مانی نے ایک بس اغوا کرنے کی کوشش کی۔ میڈیا رپورٹ کے مطابق 30 سالہ سنتوش اچانک ایک بس پر چھڑا اور تیز رفتار کے ساتھ بس رانگ سائڈ پرچلانے لگا اور سامنے سے آنے والی گاڑیوں اور لوگوں پر چھڑھائی کر دی جس کے نتیجے میں 9 افراد ہلاک اور 30 کے قریب زخمی ہو گئے۔تقریبا ایک گھنٹے بعد پولیس نے فائربرگیڈ اور مقامی لوگوں کی مدد سے مشتعل ڈرائیور پر ڈنڈیکر فلائی آور پر قابو پالیا۔واقع میں 40 گاڑیاں کو بھی نقصان پہنچایا۔زخمیوں کو پونا ڈسٹرکٹ کے تین اسپتالوں میں منتقل کر دیا گیا ہے۔لاہور… پنجاب اسمبلی میں میوزیکل کنسرٹ پر پابندی کے خلاف قرارداد کے جواب میں پیپلز پارٹی کی ساجدہ میر نے تعلیمی اداروں میں فن و ثقافت کے فروغ کے لئے پنجاب اسمبلی میں قرار داد جمع کرا دی۔ ساجدہ میر کی قرارداد میں کہا گیا ہے کہ تعلیمی اداروں میں بچوں کو موسیقی اور ثقافت سے آگاہی دینا ضروری ہے، تعلیمی اداروں میں میوزیکل کنسرٹ پر پابندی کسی صورت برداشت نہیں کی جا سکتی۔ میوزیکل کنسرٹ پر پابندی لگانے کی قرارداد کی محرک سیمل کامران کا کہنا تھا کہ ان کی قرارداد کو غلط رنگ میں پیش کیا گیا وہ ساجدہ میر کی فن وثقافت کے حوالے سے قرار داد کی حمایت کریں گی۔ ادھر پنجاب حکومت کے ترجمان سینیٹر پرویز رشید کا کہنا ہے کہ کوئی بھی ثقافت بغیر موسیقی نامکمل ہوتی ہے اسمبلی میں قرارداد کچھ ارکان کا ذاتی موقف تو ہو سکتا ہے حکومتی پالیسی نہیں۔لندن…این جی ٹی…جسے اللہ رکھے اسے کون چکھے،یہ بات برطانوی کاؤنٹی ڈورسٹ سے تعلق رکھنے والے بوبی نامی کتے پر بخوبی صادق آتی ہے۔اپنے مالکان کے ساتھ چہل قدمی کے لیے نکلے اس کتے کو جب اچانک بگلے کی ایک جھلک نظر آئی تو وہ ہوش و ہواس کھوکراسے پکڑنے دیوانہ وار بھاگ نکلا۔ بگلے کو دبوچنے کی چاہ نے بوبی کو پہاڑ کی 100فٹ اونچی چوٹی سے نیچے گرادیا لیکن معجزانہ طور پر وہ سمندر کی نرم و ملائم کائی کی تہہ پرجا گرا۔آس پاس کے لوگوں کے متوجہ کرنے پر بوبی کے مالکان کو اس کے لاپتا ہونے کی خبر ملی جس پر ریسکیو رضاکاروں کی خدمات حاصل کی گئیں۔امدادی کارکنوں نے لائف بوٹس کا سہارا لیتے ہوئے بوبی کے ریسکیو آپریشن کوکامیابی سے مکمل کیا لیکن حیرت انگیز طور پر 100فٹ بلندی سے گرنے کے باوجوداُسے صرف چند زخم ہی آئے۔کراچی…نقالی کرنا کوئی آسان بات نہیں لیکن اب لگتا ہے نقالوں کو بھی ان دو بچوں سے ہی کچھ سبق سیکھنا پڑے گا۔دنیا بھر میں جڑواں بچے ایک جیسی صورت اورملتی جلتی عادات کے باعث سب کی توجہ حاصل کر لیتے ہیں لیکن اس وڈیو میں نظر آتے یہ جڑواں بچے اپنی حرکات سے تو نہیں لیکن اپنے والد کی نقالی سے ضرور لوگوں کی توجہ سمیٹ رہے ہیں۔بظاہر تو یہ جڑواں بچے زمین پربیٹھے اپنے کھلونوں سے کھیل رہے ہیں لیکن جیسے ہی اپنے والد کے چھینکنے کی آواز سنتے ہیں فوراً ان کی نقل اُتارنے میں مشغول ہوجاتے ہیں،مذکورہ ویڈیومیں سے ایک منتخب تصویریہاں بھی دی گئی ہے۔چترال… لواری ٹنل کے ذریعے چترال کا ملک کے دیگر حصوں سے زمینی رابطہ پانچ دن بعد بحال ہوگیا۔ نیشنل ہائی وے اتھارٹی کے ڈائریکٹر لیاقت علی نے جیو نیوز کو بتایا کہ دیر اور چترال سائٹ پر دس کلو میٹر اپروچ روڈ پر سے برف ہٹا کر لواری ٹنل کے راستے ٹریفک بحال کردی گئی ہے۔۔ انہوں نے بتایا کہ لواری ٹنل کے قریب دیر کی سمت نو فٹ جبکہ چترال کی طرف زیارت میں چھ فٹ سے زیادہ برفباری ہوئی ہے۔ انہوں نے بتایا کہ ایف ڈبلیو او کے پانچ بلڈوزرز نے دن رات کام کرکے برف ہٹا دیا ہے اور چترال کا ملک کے دیگر حصوں سے زمینی رابطہ بحال کردیا ہے۔میامی…این جی ٹی…عام طور پر دنیا بھر میں چمکادڑ انسانی آبادی سے دُور غاروں یا سنسان جگہوں میں بستے ہیں لیکن امریکی ریاست فلو ریڈا کے شہر Miami میں ایک رہائشی گھر کی چھت پر سینکڑوں چمکادڑوں نے بسیرا کر لیاہے۔گھر کے افراد نے ان چمکادڑوں کا سراغ ملتے ہی گھر کی چھت پر لگی ٹائلوں کو ہٹا نا شروع کیا جہاں سے حیر ت انگیز طور پرچمکادڑوں کے بچوں کے غول کے غول نکل کر اُڑنے لگے۔ چمکادڑوں کو بھگانے کیلئے ریسکیو اہلکاروں کی مدد طلب کی گئی جنھوں نے گھر کی چھت پر موجودہر ٹائل کو اس کی جگہ سے اُٹھا کر اس گھرکو چمکادڑوں کے قبضے سے آزاد کروایا۔کراچی… جمعیت علمائے اسلام ف کے سربراہ مولانا فضل الرحمان نے کہا ہے کہ وہ قبل از وقت الیکشن چاہتے ہیں۔ کراچی ائر پورٹ پر صحافیوں سے گفت گو کرتے ہوئے انہوں نے کہا کہ وہ قبل از وقت اور شفاف الیکشن کے خواہش مند ہیں۔ ان کا کہنا تھا کہ نئی کمپیوٹرائزڈ ووٹر لسٹیں مئی میں بھی مکمل ہونے کا امکان نہیں۔ ایک سوال پر مولانا فضل الرحمان نے کہا کہ اگر متحدہ مجلس عمل بحال ہوتی ہے تو پھر طے کیا جائے گا کہ اس کا صدر کون ہوگا، منور حسن کو ایم ایم اے کی سربراہی کے مطالبے سے دست بردار ہوجانا چاہیے۔ ان کا کہنا تھا کہ وہ منصور اعجاز کے منتظر نہیں ہیں ، اگر وہ نہیں آتا تو اچھی بات ہے۔ مولانا فضل الرحمان نے کہا کہ جمعے کو کراچی میں ہونے والا جلسہ تاریخی ہوگا۔کنساس…این جی ٹی…امریکی ریاست میسوری کے شہر کنساس میں ہونے والی نیلامی میں دو مشہورِ زمانہ گینگسٹرز کی بندوقیں 2لاکھ10ہزار ڈالرز میں نیلام کردی گئیں۔بونی پارکر اور کلائیڈ بیرو نامی ان دونوں گینگسٹرزکی.45نال کی تھامپسن مشین گن (ٹامی گن)1لاکھ30ہزار ڈالر جبکہ12گیج ونچسٹر80ہزار ڈالر میں ایک نامعلوم خریدار نے خریدیں۔واضح رہے کہ1897میں بننے والی یہ دونوں گنیں آن لائن نیلامی کے لیے پیش کی گئیں تھیں جو صرف15منٹ میں ہی فروخت ہو گئیں۔ابوظہبی…پاکستان اور انگلینڈ کے درمیان دوسرے ٹیسٹ کے پہلے روز کھانے کے وقفے پر پاکستان نے پہلی اننگز میں2 وکٹوں کے نقصان پر 73 رنز بنالیے۔ اظہر علی 13 اور یونس خان 6 رنز پر ناٹ آؤٹ ہیں۔ابو ظہبی کے شیخ زید اسٹیڈیم میں کھیلے جارہے میچ میں کپتان مصبا الحق نے ٹاس کر بیٹنگ کا فیصلہ کیا ہے۔محمد حفیظ اور توفیق عمر نے 51 رنز کا آغاز فراہم کیا، محمد حفیظ 31 رنز بناکر پنیشر کی گیند پر بولڈ ہوئے جبکہ توفیق عمر کو سوان 16 کے انفرادی اسکور پر بولڈ کیا۔پاکستان ٹیم کو سیریز میں ایک۔صفر کی برتری حاصل ہے۔ایڈیلیڈ…ایڈیلیڈ ٹیسٹ کے دوسرے روز کھیل کے اختتام پر بھارت نے آسٹریلیا کے پہلی اننگز کے اسکور 604 رنز کے جواب میں دو وکٹوں کے نقصان پر 61 رنز بنالیے، گوتم گمبھیر 30 اور ٹنڈولکر 12 رنز پر ناٹ آؤٹ ہیں، آسٹریلیا کا اسکور برابر کرنے کیلئے اسے مزید 543 رنز درکار ہیں جبکہ 8 وکٹیں ابھی باقی ہیں۔سہواگ 18 اور ڈریوڈ صرف ایک رن بناکر آؤٹ ہوئے۔ہلفنہاس اور سڈل نے ایک ایک وکٹ حاصل کی۔اس سے قبل آسٹریلیا نے 604 رنز سات کھلاڑی آؤٹ پر اننگز ڈکلیئر کردی تھی۔پونٹنگ اور مائیکل کلارک نے شاندار بیٹنگ کا مظاہرہ کرتے ہوئے اپنی ڈبل سنچریاں مکمل کیں۔ پونٹنگ 221 جبکہ مائیکل کلارک 210 رنز بناکر آؤٹ ہوئے۔دونوں بیٹسمینوں نے چوتھی وکٹ کی شراکت میں386 رنز بناکر ایڈیلیڈ کرکٹ گراؤنڈ پر کسی بھی وکٹ کی شراکت کا نیا ریکارڈ قائم کردیا، اس سے قبل 1963-64 میں جنوبی افریقا کے ایڈی بارلو اور گریم پولاک نے 341 رنز بنائے تھے۔چار ٹیسٹ میچوں پر مشتمل سیریز میں آسٹریلیا کو تین صفر کی فیصلہ کن برتری حاصل ہے۔لاہور… اپوزیشن لیڈر راجا ریاض کا کہنا ہے کہ وزیر اعلیٰ پنجاب ایک ہزار افراد کے قاتل ہیں، مشتبہ دوائی کے استعمال سے اموات کا ہونا در اصل صوبے میں وزیر صحت کے نہ ہونے کی وجہ سے ہے، انگلی ہلانے اور کر دے کر دے کہنے سے مسائل حل نہیں ہوتے ، وزیر اعلیٰ فوری طور پر مستعفی ہوں۔ پنجاب اسمبلی کے باہر میڈیا سے گفت گو کرتے ہوئے اپوزیشن لیڈر راجا ریاض کا کہنا تھا کہ شہباز شریف اگر بہت قابل ہیں تو پھر بھی وہ بیس بائیس آدمیوں کا کام اکیلے نہیں کر سکتے، ڈینگی سے 8سو افراد ہلاک ہوئے اور جعلی ادویات سے 84 مگر ضدی بچے نے ضد نہیں چھوڑی۔ جعلی ادویات سے مرنے والوں کی روحوں کو سکون پہنچانے کے لئے چیف جسٹس معاملے کا ازخود نوٹس لیں۔ راجا ریاض کا کہنا تھا کہ رانا ثناء اللہ کا وزیر قانون ہونا ایسے ہی ہے جیسے افغانستان میں وزیر ریلوے۔ راجا ریاض کا کہنا تھا کہ وہ میوزکل کنسرٹ کے خلاف منظور ہونے والی قرار داد کے حق میں نہیں۔لاہور… لاہور ہائی کورٹ نے ناقص ادویات کے ری ایکشن سے ہلاکتوں کی جوڈیشل انکوائری کیلئے دائرپٹیشن سماعت کیلئے منظورکرلی ۔ جوڈیشل ایکٹوازم پینل کی طرف سے دائر پٹیشن میں پی آئی سی میں دی جانے والی ادویات کے ری ایکشن سے اموات کی عدالتی تحقیقات کرانے کی استدعا کی گئی ہے۔ لاہور ہائیکورٹ نے پٹیشن سماعت کیلئے منظور کرلی۔ جسٹس عمرعطاء بندیا ل کل پٹیشن کی سماعت کریں گے۔اسلام آباد… سپریم کورٹ نے فوجی تنصیبات پر حملوں کے الزام میں ملوث جیل کے سابقہ قیدیوں کی پراسرار ہلاکت کے خلاف درخواست کا سماعت کیلئے منظور کرتے ہوئے وزارت دفاع اور اٹارنی جنرل کو 30جنوری کے لئے نوٹس جاری کردئے ہیں۔ طارق اسد ایڈووکیٹ نے اڈیالہ جیل راول پنڈی کے گیارہ سابقہ قیدیوں میں سے چار کی پراسرار ہلاکت کے خلاف سپریم کورٹ میں درخواست دائر کی ،چیف جسٹس افتخار چودھری کی سربراہی میں تین رکنی بنچ نے آج اسکی ابتدائی سماعت کی ، درخواست گزار وکیل نے مرنے والے قیدیوں کی موبائل فونز سے لی گئی تصاویر عدالت کو دکھائیں اور کہاکہ اسپتال والوں نے ان کی موت پر موقف اپنانے سے متعلق ایجنسیوں کا مطالبہ ماننے سے انکار کردیا تھا، جسٹس خلجی عارف نے ریمارکس دیئے کہ ان قیدیوں کی موت غیر طبعی تھی،جسٹس طارق پرویز نے کہاکہ خبر پڑھی کہ ایک قیدی کی لاش تو کھیتوں سے ملی تھی، چیف جسٹس نے اٹارنی جنرل کو مخاطب ہوتے ہوئے کہاکہ یہ بہت سنجیدہ معاملہ ہے، گیارہ لوگ اڈیالہ جیل سے ایجنسی والے آرمی ایکٹ کے تحت لے گئے اور درخواست گزار کے مطابق 4 لوگ مارے بھی جاچکے ہیں، بعد میں عدالت نے فریقین کو نوٹس جاری کرتے ہوئے سماعت تیس جنوری تک ملتوی کردی۔